non papashokobora ipaonike mecha jonibo jatora aponike mechabaon rao xeamakin wetsaronbiresma
sinpira yoshiman bake kayayabi xatea mawatai jakopira niweabataintian bakebo xobomeran joneti iki
kachio wainko kaxon paranta texkan bitanwe non ja joatira yameke
jaskara oinbatax meni kaa iki yomerai moa yantanpake jawen xobon nokotaxbi kena shinanresi ja benai kaa iki
tsaben jawen babaenwa chitonti meniara benatani iki payoyorama
ja baiki akatiai netetiibi ranonman natan natankin bakebo kirika amai kakin
ranin ramanra winiwinianan jawen bake ainbo minke tsoabira jabé teetaibo bokanama iwanke
non papa betan titara non noiti jake japariketian moa noa potabainara non shinanresti iki
oa rastomatani parantara xatetimapari iki iparibanon satani jatianra basima joshinai
nokon papashokon xeki waira xexopari iki jaskara maroti senenmapari
chonobora ike jawen naainoax noyabaini boi jaton bachi potabaini
jain ikawen yakati enpari paranta xeati motsabanon mato xeamanoxon
nokon papashokora yamekirishoko pikokaini kawanke kaiinbira en jaweranoki kai ixon yokayamawanke
shipibo bakebora ani jeman kirika aki kax moa nawakana iki jakopira moa atsa xeati onanyamakanai
chipiki bake potabainiparira ea wainko kai paranta joshin bii iskon keyoaira en ninkaibake
bawin ispin noa chachia riki kikin isinbaon isin noara kikini soo ikai
nokon yosinra atsa banayantanke rama non joanoxon tsekaara ike tonkoshokobo jashokobira non beke
non onanke jawetianki abo bei peokootai ixon iamaxon jawetianki tawa toeai niwe nokatai ixon
ja jaweki yoitiain awe mia jakonshamaakin ninkaxon yoinon jaskaayamabira sinati iki
ja joyota joinkoniabo bixon joitsama pikowe nenkema itanribi nenkebo
jawen papa betan xawan menin mekéboi kaxon ja rabexon katebekonkana iki moa ochomabires iketianki xontakonin jato mera iki
awakanronki joni yoiya iki mawisxetan mishkiti axon yapa biti jaskaketianronki tanashokoa iki
kirikashokobo riki bakebo kirika akai jayaomairabo jato meniti jan wishakanti kopi
rawan bitariki poiyoma ja riki wetsayares jawen titan bakeriki benbobires
nokon bene tsomara bakish nokotai riman jeman koriki bei katan'ibatax
teetiainoax pikoxonra non tita oini kai jawen xobonko basiora oinama ixon
shimon peiriki xeno rao jawen mokanra akai meskokeska xeno keyokin
yoxaman paranta bainapon joneibata benabatanon maxokan joshinketian pikin keyoamabi
moatianronki yoinabo ononmabo ipaonike jakopironki non yosibaon nami axon pipaonike
wataronki xepox topi iki bainapon noibatiora mana joshinbaina iketian
manxanyabi abora ikai ianmanaon mayati jainbira yapa tsonina ja piira ikanai
niimeran nami akikaxon jan papiti yamaketian onitsapiyamakatikanai jepe pei paniro axon papikatikanai
ninkayamatanixon min axeamis jakiribi yokawe jatianra mia jakoni axeai
non onanaribi ipaonike japari banaa yoaboki jawetian moa jawekiatiki ixon
jara iona iki mitantian tarameeti tsinikanai xaranra ika iki meskobo biti jakon ikaxbikan kerasyontipari
yoxaman yobin banabo noibatiti bimia joshinshamanbo paniakebaina moa kokoti winoabo
sintanra ea nokon titashoko wayoman meniyamakatitai kenainbi jawenabichoya ixon
jatibi ja yobinboki ikatiai kikini ikonbiresi bimiaibo tita korinman nocho bachin raonabo ikax
non koshibaonra jawekiati banati bero beron jonibo meninoxon toponai jatotibi jaton wainko banakanti kopi
motoro aki axenox riki maxko motoroninshokopari tanáti ochomashoko kai
nokon tsaben atsa xeakinara ea potoke batashama iketianra en icha xeake
minra onanke onankanti kopi jato aribawe rama wetsaoriakin jato imawe
nato bakenriki janbi jawen poi ribojanashoko kikin akinra akai jawen poi shinankin
bakebaon maxko ixon kirika peoamatianra noa ikatiai jematibi kayantani ramara moa noa itikoma iki
titan jawen bake maxko sion itaitian notsinara netekainxon ninkatai
jawekeskatarin jawen witaxain ja bake chanke iki niai jakopira jakoni niamai
axeamisninra bakebo yoike maton jane wisharibikanwe maton kirikain akin jastianra mato basima wishai axeai
yoxamanra ati onanke petokin timati jaskaakara ikai pisha metsairabo pikoti
yoaka botexon xoi waataikaman non rarebobo non kenai nobé xoi pii bekanti
nonra rios noiti jake jaskaribiakinra noa riosen noiai jawen bake iketian jatibitianbires
ja jema ikainkonia riki jakon shinanya jonibo jakopira jain nokokanketian jakoankin noa bikanai
nokon yoxanshokoninra kora toakin toati jaras imake jakopira toakinbi keyoyamake
nokon pia bakekayaronki jawen chiobake bakiosh yamé jawen pishtan katin keenai
kantsin paranta joshinara wanin xenin kokokin keyoai kachio wainko
ochiti wiso joxon toayariki jawen toa joxonko xenon keyoa jara shimon pei sikaxontiki
papanra awa retexon kachioxon yonankin peoke iiwanaxra moa waaketian bei joai
yochi piai jonibo iki onantibireski jawen xobo patax yochi banaya wetsa raobo atinribi banaa
korin rinara bakish abionin riman kai noyati ikenbi wairobaon bechitekana kayamaibake
xanen sina yoiwe papan nonti koiranon jenetiaxonra bonake rebokira oi beaia
kaimitoriki kikin senbó ikaxbiriki janshaman noa bixonti yama ramara en jiwin chachixon biai
en sotanxon oinnara nokon bene korin katebetan kachio paoananax kawanke
epanronki jawen borosa benakinbi nokoyamai shinankanaki ika iki chiponkirixon oinbakanabicho
yoikanai ainboki yoabo banax pekaori naisyamai joainbiki aka iki kapa joninki pekaori naiskin
jatianribiki noekan jawen rarebobores jikimanike jawen ani nontinko jaskatax kishpimekanike
menira paranta maroi kakenbi jawen koriki yometsoakana iki jaskara ikenbi onistananbi jawen wainko kaxon paranta beriba iki
kopitsora jorio oxe mashin bachi aki pikotai onantiriki jawen naariki ichama bachiya
weamea xakacharobaonra akai mapi pikin jawen xeta aniositonin yatanxon
titanra joni chomo ani oinonxon tawa bekemoa iketianra boin naskike toeyamanon ixon
ronon manonra jawen bakebo jaskabires potayamai jakomai ikanketianra abirake jato botakin
tita liman kayantana wetsa oxebaon pari joti jisa iki ikira ibake
wetsatianbiresmain banati iki yoabo non rekenbaon noa axeaka iki wetsatianbires atima
watanin bakebora nashii boax yatananani iwanax  barianmeeti jiwi poxotaton joyokanke
tsabera wame mapores kenai jawen namironki tashin axon aka noecha iki paxaronki paismatani iki
nii parantabironki iki bana paranta jawen taxo itan jawen pei jabiora ikaxbi jawen texkanres jaa jisama
ja nonon bakebora min mapoyoraxon boa mawakai nokonake jakopira min koiranxon boti jake
min wainkora jake paranta moa takoya jainoa ea rabé chonka tako ea meniwe
yosinra amakiri bixonbi kopishimaxon ranke jainxon tsakatinin akabira moa iakekainke
westiora bewára ikai neskati ishtontani amewe miara jimin nashimanake iki
kapaketinin kai ishtocha bokanwe xomi pontexa yoikanai yoshiman jato chibanai
pani moxa non jamatara tekex akin noa chexai jakopira manihsmeran kai koirameetax noa kati jake
jismara bai napon oin yatanke wainkoniax joaitian moa onanaxra eapari joke chiponki wisobeirana oinax
xeki xeati akinriki onpax kobini peokotaitian ja xeki poto pachixon nepoti jatianra jakoni watai
ashaninkabaonra akai meskókeska xenabo jawekiakin jaton axebiriki jaskara jakopira rakema jonibo iki
nokon papan ea koton bixonara maxkoira iki jatianra en nokon wetsa menibake jabé senen iketian
non yosibora ikatikanai yoinabo retenonxon mechati raobaonpari raomexon samá seneankin
witamein jaweranoa bikatikanai xobo anoxon ja ribira akatikanai wexati yatantiakin
nokon chitonti yokaibaxon ea banexonkana riki ja jisamabobi wetsabaonares ea bexonkana benoxon
iskon kopin chopa bibatara benabires iki jabora mato en yokatai
nokon kokanra maijoshiainoax joxon sanken kabi manowanke ja pekaora jawen piakan xobon kawanke
chomo akin jan ati jawekiboriki natobo xapabo jan wexati xeki xeko jan keris ati chorishnaketian itan wetsa jawekiboribi
meskokeska jawekibonara non jawen xobon jikixon merake moabires bixon tsinkiabo ikax
bakishbora moa matsi keyotiki yosiboya bake maxkobora isiman ayorai
jaskarabo iikinbironki tita betan papa yoyo ibekonxon shinankana iki jawen bakexontakobo kirika amati
neskarabo iki nonbiribi onanabo jaskaaxon noa jakonmaakanaibo onanti jaskatax noa raomeeti kopi
eara pei koriki yamake eara soroyares iki mia jabishoko menibanon min jan jawekiati binon
mai beseneankinra non yobinboribira rerake ramara kokan ani xobo akai jainxon xeati
matonra ea winotai jaweki jawebi onanyamake en mato yoiama ikax
bake kirika ikaishamanbo riki onanti non kirika awe akamabi akaibo jaton shinamabiri
ja ainbo metsakanra jawen rawi ichake mechonra ake yoikin jaskarayora ikenmabi
chopa bixonra xatepakekanai jaskaa pekaora shipibo ainbobo jato chopa xate menipakekanai
joniboronki apo ikasai joaintian oiniki tsinkikanai ani xobonko jawen joi ninkanox
noaronki xawanyainoabaon chanike tonkon tsini kati jaton jeman nete seneankaitian nato oxe keyotaintian
jaweintiain joiribia chikishira ikai jaskati jakopira rome kinamati iki raya banenon
papanra tita jawen chiarexti meniai rantonkoain kiniya iketian onati moa payoyora iketian kexetikoma oinxon
ramatianbo non jawekiatibo moatian ikatiai keskama iki moa yamapaketai jaskara kopi non onanainxonbi non banakin jenetima iki
raonmis ainbonin ea chixoki chachíbatara isin pikoke jakomakintani chachia ikax
yameekayaki min merati joai rama netera ea jabé yoyo ikasai jaskabiresa mia iti yamake
xobo kano ati jiwibora wetsabiresma iki irati jake koshi itan ishton payoisma jiwibo
kanponko kax min kaibobo betan tonkon tsiniwe noapari non yosibobetan yoyo ibanon
nokon yoxaman noa yoiyai moatianki jasiman chitaka meranoa oro bikatikanai
kesiman jato yoiya iki jawen bene neten jawen xobonko iamai yaméres joaibo wainko iwetinin keenyamai itan wetsa jawékiboribi
rawara jawen jeman kaa iki jara wetsa oxepari jatsanax joai jain kaxra ishton joyamai
wexá mai jain jonibo tsamakanketianra minpari jaton xobon bomakanti jake
pasnakiranxon en jato oinnara iwanke jakontanibires ramara non jato teayamai pikaskin
kirika onantaanan riki jakoankin bake beshebo axeati yoyo ati itanribi wishati
oira beai xobo chipan ikainko kentibo joyonkin yasanwe oi jene bochono
oa bake tsinikonyamai pikoxon ja ikai riki jikimati janra ja tonko chiteaiyabi jikimai
beshe mapó akin rekenpari chiin shokores xanaati iki yami xoitin petipinxon ikaxbi kikin akin koiranti iki benkexbicho xananaketian
onpax xeatibixon riki chomon yasanti jatianra non bakish xea matsishaman ikai
jaweranoki ikai atapa bene oxai nenora ikai oxai toranpinin peyakax
ea bowe bekeiba en karoanon jainra axo karo icha iki
yoxamanra waikonia jawen poa bana bixon jawen tasakan napoxon beibake
morobo riki menexeti ati teoto ati itanribi joxo moro akanai chinexeti akin
bakera merakanketian rabini paranta pekao chankaxon oimisi itinke
mokan pikonra ake jawen rayos chosko nete xobo xewakinki
non jema koshinra maton jaweki yokatabo bexonke jan mato teeti
korin bita apo ikasaitianra nokon kaiboboyaxonbi akinkanai enribira akini kai
oa joniriki jakon yoyo atima shiroresira ikai yoyo iki jawen joira non ikoanyamai
non rekenbaon isinki akatikanai niimea raobaon rao akax benxoi jan ikai oinxon ja isinai axonribikatikanai
manamamea inora ranenketanishaman iki ikaxbiriki jabo kikin ishtoirabo jakopira chaxo piai
aiboninronki joni jaiba xoxoti kaketian nanen beskia iki jaronki inike oxe joni ja kopikayaronki ramatian non oxe oina iki otaya
yosibaonra jaton piabo raonpaokanike yoinabo tsakaikanoxon jan tsaka basima mawatikopi
titan atsara moa taponyabo ike westiora taxora non akananbeiranke
yoxanshokonra ea yomanbo katoti yoike jakopira bakish yamekiri jawen xobonko kai
wai axon menoa pekao xeki banakin joyonkanai ochochabo kini axon
atsa xeati akinra rekenpari moa waketian jawen jeneyabi chachitiki kariya jaskaaxonkayara nete xabaketian kobiantiki
westiora babanra akai jawen yosi yokakin jawe jawekiki min jato yoiti atipana akin
oa xontako xoashamanra chitimakanai janra noa xekenxon xeati kepenxonai non xeanon ixon
jaskaribi bakebo noa exeaxonkanai iki non onana jawekibo koshiaxon wetsabaon akairibi onanboti kopi
kokanra shinpa pei xobo akai jaronki basicha payotai jakopironki ochokea biti ikenbi akai
xanen sinara neeti onama iki ikenbira neemakaskin meresai kaimito noibati joshina iketian
jawen baban asokaro yoxan boxonkin mesonaana ichatamashoko nokotara oinke
jonenibaon noa oinaronki kerasbires iki wasten itan rao peibaon nashiosma ikax
jenetia tsosinbainaitian riki kimisha oxe ikai yoabo banakin peoti jatianra baritia peokotaitian ja jawekiakin peokanai
metsa katen beneronki nobé kai jato raonpaketi ikax tee senen'akax joira jabicho joai
tsini peokoti ikanaibironki jonon kai jeman pikoxon jato rateyonbainke
en onana jawekibo yoiyainoa ninkawe nishi xeaxonra non metsa jawekibo oinai jatibi riki sakenshaman keneya
koshin tsoma riki wakaya jakopira jan akai netetibi waka xoma jene jawen bakebo xeamakin
moatianra ikatikanai chiponki boi tapan akax chankapaketi jaskataxbo ikatikanai ochó boi
niwen nimara moa jawen witaxain nami nabochoa iki ja otan iantanainko
nonribimein biti atipanke ja jwekiatibo apo menimisai biama yosishokobaonresonki biai
niimeran kaxon maspo axon akanai peiya yoinabo retekin itanribi maxko yoinabo chosko taeya itipanke mari itanribi ano
taen kaibironki meni ishtoncha nokota iki raketanishamani jabicho kai ishtocha kax
bená baritia bikinra yamépochinikon nonbichoshoko icha jawekiati axon non jawekiakai
ainbo jawe ayosmara ikai mentsis nenketi jawebi ayamai ikax patsayamai yoa ayamai itanribi oroyamai ikax
motorora xeni bochoatiki bai koshi onsainkora nokanake xeni maxkatax jaskayamax noa iti atipane reokoti
titanra tsabe chomo oimaxon matsiketian jan atsa xeati bochoamake
jawen yoranra weranke xoayora ixon akaskinmabira ake ikaxbi pakeyamarake weranabi
titashokon yoikatitai roameeti jiwi bichi bikin bari pikotaiorikea itanribi bari jikiaiorikea biti
jawe winokanarin ja jonibo mechabires bekanai non ibon joi yoi boibakanabo
onpax chomon bochoakanke jainoa non xeanon bakishra yamabira itiki
jaweskaaxonki oa baken kaimito joshin bia jawen xama rebonkonia pakenon irixon jawen poyan poskebaini
mia joa ninkataxra nomabo rarokanai rama yantanra jabo bewai pikokanai
joninra bakish yamé westíora maxe rono machitonin rerawanke ja natexkasaitian
ani jiwin teetaibaonra non maimea jiwi tsekakin peoribikana iki ikaxbira koshibaon jawe yoiamai
niwen beara joxo manxan machankaya maitia ani xeatiain kai kakinra winoribi boke
ani ian kexara tora kikin icha keotai jabora torotoroakebaina jara rikan bixon beke
kokan bakera yoxancha ikaxbi benoamapari iki jakopira bakish riman teeti kaibake
bakebora non ibo rabiti xobon boax bewakanai ja ikira jakonyorai bewai jawen jeebo make makeshamankanai
xontakoboronki boyamakanai pirotanin tsinitiainko bakish kirika ati tanatiaya ikax
papashokonra jawen baba bakeranonbo axeakai jaweskaxonki bawin miskitiki ixon
papanra jawen bake eseai jakoni iti yoitima itima joi ninkatai bake inon ixon
joxon teetaibaon ochoma ja joxo tentonbo miinkana iketian merakanke jaskaanara moa maroyamakanke
ponsenra jiwi poyanma senbita non oinbeiranke chiponkiri kaxon
nawabaon axe riki joni nokota mepas ati jakon jowe akin
tsomaki nokoxonra non yokatai jaweraoki noa yoina benai kati iki ixon benonaketian
kokanra papashobetan atsatobanke akaxra ani jemanko yantanpake nawa maromai kabekonke
bake nokoyamakana iki jainxon jatibiain ja bake benakanti jato yoiya benakin tsonbi nokoyama iki
ipo bachira tson bitimain itinke tsismama kini koiranameran jara bitikoma iki noara natexnake
nonra bibainai ikira ikai bewai masháikin jonibo bibainti yoi jato ikinonxon
westiora jonironki ika iki merakanketian rabini xobo natapotinin joneti kax tapo payo sekebaini paketi
enra yamishoko marokin biyantanke ikaxbiriki rama moa payota enra bená biribai
chopa timakin seneaxon apaokanike xatepakekin ja senen axon keneapakekin meskobaon
rai soi janeya ranonronki iká iki moa wanoti shinanya jaskaakin shinanaxki ika iki xoboati onankashorai nato ranon
jain reteanani ibaketianra ea jao winoyamake jainra wairorobaon koirana iwanke
manaxawenin parana iki ja ino ino pisi aee iamarake ea kono pisi aee ikake ea aronkia iki
westiora xontakoronki ocho jemanbo iitiki joa iki jawen jemanko joaxronki ika iki moa jawen join yoyo iamai moa shinanbenota
shirinka bepon tsekakinra xawexkanai jaskaakin akaronki ikai jawen bepon tsiwiti tsiwitax jain jawen jiwinkoki ikai chorishi
titanra yokatai chopa ritasribi jan jawen koton chichon metsaakin seré anoxon
ocho kaanaronki noa nokotai imiria ianman kikin ani ian jainkaya wamen kai
noara tansharina bi kai wainkonia kokonoxon wainkora ichaira panshinbaina non oinbake
ino bichi yomoxo itan mesko jawekibo jaskarabo jato menixonki akanike tashi jain ika onankin
ja bakebo eseaibo riki jaton papashokobo itan titashokobo netexabataitianra akanai jato esekin
axeamisninra ja bake jawen xobon kaitian tee menike meskokeskabo wishati
tarianoxon ati jaweki non onanshamayamake jawetiobasimein yoxanbaon apaonike timakin tari binoxon
wiso atapara bakeakin peoxon moa jeneyamai jara menkoyamai janra bachi bachia kai
kirika akai bakebaonra non axeti xobonko wishtininti rabé pacha jiwi banake janra non axeti xobo metsaakai
benbo joninra ainbo bikaskin yoyo axon oinpariai jakon iketianra jawen papabo yokatai jaa binonxon
jainxonronki yoikana iki chaikoni jonibaon moara ake samabo senen akin min titapari mia oimai kanon kawé akin
nonra onanyamake jawekeskaratonki papa retea iki ixon moatianbira isin teneya ikatiai
pocha joshin botimariki payorake paketax jaskara non boara basiamai paeai
texora non bixon kokoa kebi ikainko bepon banetai jaskara beponribiriki kaimito
nokon papashoko jawen nonti benashaman non yokatamein jawe iti iki
mia axeakanabo shinantaanan tanakanabo atanwen japekaora min kirika atires iki
eara yobekan masá tenemaa iki jatianra nokon awinin ea yoia iki jaweayamawe akin
moatianbora nokokatikanai shankaxaran pene makan ja bikaskanabira ikatai bitikoma iboya ikax
nokon wetsan xenan banabora repashaman iki jaskara ikenbira nobé inabaon kokokin keyoai
nokon papan ea koton bixon tanamara maxkoira iki jatianra en nokon wetsa menibake jabé senen iketian
jara bexnaman ishton tsaiyamai moa jawen yora kikin akin tsaiya ikax
mexonra rama nete noa riosen jakon joi yoikasai ninkaxonon akanwen
kokanronki jawen awin jonibetan nokoxon rishkike jaskatibiri joyama iti jaikan
bakebaon shinanshokobora ikai ani jatoribi aniaitian itanribi kirika onanboaintian
wetsabaonaribira ike nonti jabati weaman jenetiaxon boa bai koshi ixon
ja bake chixotaitian teyobaon chinokatikani kaya moa bakeranon ani oinxonbi non onantijisama
ramatianra akanai kayamasores chitonti akin yoman timaxonshamara moa ayamakanai
paxonronki pishtakobo onsayora iki jaskakanainbira epa jabicho jawen aros mashin oini kawanke
joni isin'akana rakatinketianronki jonibaon oinbaini wetsaoribores winokana iki wetsabaonkan winoreskin
nokon wetsakora eepekaorires yoyo ikai eabi yoikanara jakon iti iki
oara nokon bakeranon iki maxko ikatiai moa ania ramakaya moa ania
joni jawen kaibobobetanbi yoranaibo mawataboronki ikai ja kamanshokobo jaboriki ja roataibo
jaronkiake kabori bachi mashinko jatiribibaon bikonyama ja mabenkin bitironki jakon iki
xoma akai yoinabora jaton titan pokomeran aniai jainoax pikoxonra xoma akanai
jawen bakera boke merakinoxon jawen aniboiba jawen papashokobo onanti kopi
pesin titara bochikiax choronti yoikanabi raketi ikashamai jakopira moa xewinkanke
joni yometso onanxonbira wairorobaon jaweayamai jaton rarebobaon kopi akai ikax
tsoaki awankana moen merishkikin jara meya inonxiki jawen jaweki atinko
ronon kopinra bakish yamé papan kochi parorinin reraibake jakopira rakaresai
tasbenra kantsin beai bexonra kobianxon titabo kenaxon jato pikinai
apo ikasai jonira non jeman oxakainwanke yamekirishokora wetsa jemanko kawanke
kesten rinan jawen betanetin akara moatian bakebo jaton betonko pancha ikatiai
mokan kabi yoshinra nobebi niai jakopira noa jakonshaman jati atipayamake
epanra yomeraribiai jakopira bakish ianman karibai moa kaxon oina main aniorabo ibaketian
eara namaketian jaskaawankanke akin axonki aka iki jatibi jaskaakin namawana jawekibo jawen papashoko yoi yoikin
wexa piko jainbiki baneti yoiwe abanon noa xobo koiranxonkin yometsobora jikinake
papashokonra makebobires mishkikin bixon beke bekenra nokon yoxanshokon aniakin betenke
non tee koiranyamaxra noa teeoma baneti atipanke jakopira non teeain jaweki atibo jakoankin ati jake
jaskakaini kaa iki jawe inonbires ja meratabo jato jawekiamanoxon benai
bakebora oniskanai jaton papa mawata ninkatax noara rioski koshiai noa jakonbires iti kopi
ja kirika nokota wishayarin tson bema ixon onanti non irake ati kopi
axeamisninra ike bakebo non chopa sawemaa jaya joyotax sontaxobo keskati winokanti
bakebaonra netetiibi kirika akai jakopira tablet maxkaxon jatiribibaon kirika akinbi jeneke
papanra xika bena bixon toponai ja sene xatenoxon jatianra ikai rabé rika pikoti
min wishaa jishtishamaankin awé onantimachaariki eara onankasai jawe yoii mia ikarin ixon
piská min mera rishkiwe ibanon jabati kai jara jakonma ronoma iki wetsatianbora noa roai
katen naranxa beariki batashaman ja niariki titashoko wayoman banani mato shinanxon
non yapabo keyonox iki itanribi ianbo tsosinox iki jatianra mato okea netemea joniboribi jawekiatinin keyonox iki
ani paro bechon jara jakon akin yoia iti jake jara non jakon'aka jakonbisresi
min titakaya yapatanibires bixon bemawe abakanon jabirestani yoa axon pikankin
epanra kikini raonmeexon bata isin potake yamekiritiibi rimon potsixon xea xeakin
wetsabaritianra chonka bakeranon baneyantanke kirika atinko jatiribibora boyantanke jaton jeman
yosibora tonkon tsiniai jato oinxon osanon bokanwe ikira ikai titabo bake xontakobo aki
konxan banara xoxonon ixon onpaxan mashii ati jake jatianra ishtonribi aniai
kesten inon chiarextira kikin taxpó iki jaskara ikenra jawen awinwetsa maxkoamake
nonra onantiki baritiatai yapa wakanawataitian jatianra mashi paboroainbo ikai weiti
jato akinmistin shinanya ikaxra jakon iki jarake nato neten jawekinin maxkakanashokobo
non axebo keyonaketianra nonkaya jabo koirana iti jake non jaskaayamara keyoti kai
isá yakara beneya ikasibiribi iki ikaxbira jonibaon bikashamai ranomishora iketian
toranpi berora ani botinko napokanai ani jemanko maroi kanoxon
nokon poinra jawen bene ramibiresakin akatiai jakon ikinyamakin jaska jaskakinra jonin jeneyantanke
jabora jaskaakinki bexnan xeakintires iki jatianra jabo neno jatsanyamai keenreskanai
ani xeati akana pishta winoketian jonibo banekatikanai jaton itinko
non kaibobaon noa shinankanaibo jabora non shinanribiti iki
paron jaxon xoboakin riki tawa tapo axon jabi chikekin xobo xepoti
nokon papanra ea yoiwanke koriki senenketianra en mia saya bixonai akin
ani tsinkitiainxonra tsamaxonbo non shinanbo ake jatianra non ishtonribi keyoke
batairabo xeayamawe tashi mokairaribi min pitima iki xeni piamawe jaixonribira min yoranti yamake minra samá xatenake
ja min yoiaibora janemabo iki janekonbora non akai rabé janebo tekiakin jatianra ikai jane pikoti
kesin bitara yame matsi niwe bechiax kinanax shinanbo keyokainwanke yoyo ikasira keski keski iwanke
xobo pishibora moa payo iki ani niweabataitianra noki poxoti atipanke
jonironki paenax xobomeax pakeke tapo rebesbaini tarame taramekainax jawen poyankironki sekekainke
enra nokon wetsan aros tsekaxonyamai jaskataxra en bianana ikai oinnaxmabi
bakenra koriki xobinko paketa meraxon bike janra pan bixon pike
jawen titan mayaxon oinaronki ika iki joneshoko yoyo iti westiora ainbo betan ochomaxon oinaronki ika iki tokoro ainbo
westiora jonin jawen rawi paranxon sina ian ikainko rana iki jatian jawen awiman aka iki ja joni minra nokon bene manomake akin
xetan penan jawen baba neskaakin jawe atin moatanibi min ea yoiyamaarin akinki aká iki
moaribi bari keyainataitianki nokota iki jainpacho yomerai kaxon oina kaboribo taxan joyota oinpachoainko
ainboriki maxen sikita jawen bemana barin menoyamanon ikax
nokon anibora jenetiata ikenbi nonti bochoshokon tae pikotaton kai reokowankanke
apon jawekiati beara rabexonbo bikanke jaskaakin menikanabira jabé raenanaitonin janbicho jatibi boke
xobonki tsoabo baneta tsoabi baneyamaketianra ochiti xepotiai nexati iki jainxon jojo ati kopi
oa ani xobonko jikinoxonra kopiatipari iki chichokea metsaira jawekibo oinoxon
sanken wanora jawen bakeboyabi jakon ribojanabo iken koriki menikanke meskokeska kenebo aketian
jawen jawekibo benxoaibata shinanyamaitian akanke shinamakin jaskaxonra moa boke jawen xobon
eara wetsa join yoyo itin ishton axeyamake axeamisnin axeakabi itikomara ike
jonibaonra wai oroi kaxon joyobo bokanke jaskaaxon ishtoncha orokin keyokanti kopi
xetan kenara rao menikashamakanke jaskaakanara kenan wairorobo kenaxon jato yatanmake
paro naposhamanra westíora joekeska pikota iwanke ja non jakon'akin oinkasabira nokawanke
pexé besora jakoma jaweki axeamisi ikatiai non jeman jaskara iketianra ja jemanxon potakana iki
jabaonra joniboibakearibi jato bichinai rama kaxonra en jato yokashokoi kai
waka sina rakaketain pasto shitanon awe jatianra noa chibantima iki
paka ianra ochoma iki jainpari yomeranon bokanwe non ipo jene noxonon
jakoni iti yoiara jakon'irama iwanke jakopira rama en moa jawebi yoiamai
chonon nitan wetsan kokoti yobinbo banaara moa xoxoi iki jakopira jain oroi joyamai baneke
nokon poinra jawen jaweki jayatashokobo maroyonke bake isinmaxon benxomakaskin
piti texea piketianra nokon wetsa inin nima porokan chexakin peoke matsi ikenbi aketian
oro birironki isini katanwanke onanyaboiba kakenronki yobekan yoiwanke miara yobekan yotoa iki
sanken barira jawen poko jakonshamama iki yamera ikai estei méskokin piaxmabi
ainbo rekena kai riki nokon poin awin chiponkia ainbo riki ja
yosira jakonshamani taxan peyakai kabori tsakanox keneyamanoxonra jawen yatekani kikianki pontetaanan tsakai
nawan raon akabi iamatian non rao bexoinbatatonin aka basiamai benxoai janbira iti ikax
mapóra rawis ati iki xana akin toranaketian jaskaapekao oiti iki xanairama itanribi matsiorama
kimishakeska jisaronki iki mai mashi mai manan mai itanribi paro mai
ja tari sereyaton kikin akin atsa xeati xeai ja akaxra jawe iamabiresai
bakebinshin roa riki seken sekentani jawen poyain itanribi jawen kishinko
papanra xobo akin peoai jiwi oken chankanbekoxon jaskaakin toponxon akara senen paketai
titara ani jemankoniax nokoke jokin beara ike panshokobo jaa beaxra marowanke
min tita yapa bomawe jashoko jawekianon natotianra ja jawekiatioma iki
moatian titabo xaokati ikatiai jaton chopayabi metsati jaton chitontibokaya tononon ati kepaniyabo
nato baritiara en moa kirikabo senen'akin keyoai ja keyoaxra nokon shinan jakon iki
non chopabora moa barin pikoke ramara non chopa mecha ikabo manxanai
non apo janeti kopira jonibo benboboyabi ainbobo jatibiainoax tsinkikanai non paron
titashokon paranta joshin mishkin aka noeyora iketianra papan nokon poibo ashokokanti yoike
mokan kabinra kachiokea karo beke mawisyabi jaskara ixonra jato natexke
tsabera taya tayakirani joai asta xeati pae kachioxon xeamakana jawen kaibobaon
tokoro ainboronki ani kentikan mapoke rabini tson oinyamanon ikax
bakebora jawen axeamisnin toboma iki jakoni teekanon ixon jaton kirika aki
papan wame tashin'akara etseai moa basiyora ikax jaskara ikenra nawan bixonyamake
korin bimara noimisti shinanya iki jaskara ixonra bakish netexabaketian noa raanai jawekiti boti
ja bakera moa janpari abeiranaxbi iki meniamakanwe maton ashokokanwe tanakin
papanra too ati pishai rateyamakanwe shino yakata too akiriki
pinon sinariki onitsapiti jabicho teeti kai bakeranonbo charókenbi janbi jato yonoyamai
jawen ibon boares ikai kai ja ochiti wetsabora chibanyamai jakopira en teayamaribai
shio riki baritian mashinko kikin icha jan noa piara kikin xoa iki
merayaninra neinobo reteanankinke jawen paemeran jaskaaxonra isinaibo jan jato isin tenema iketian benxoaki
ea yometsobo ninkákini jowe nokon xobonko moara ea boinbakanke chonka atapa
jainoaxribira jake makan soishaman yenkenshaman inon ixon jan renkati jaribarake xeki xeko jan keseneanti boo xepan jan kene ati
non yosibaonra akatiai joxo jonibo konpa akin jaton bakebo pano aketian
titan chopa pokotinin keneakabo metsaira jokoke moa sanani katires
kesin bitara yame matsi niwe bechiax kinanax yosmakainwanke jara iwanke kikini paxnai
min tita ribojanwe axon sikawe metsashokoakin min kena keskaakin
paro chiponkiaxra kapaboki neno bekana iki kirika aki ikaxbira maxkake senen'ati
miara kachio kai koirametax katanwen niimeranra icha jakoma jawekibo jake
jainxon non yoiti atipana riki neskaakin ani tsinkitiainxon icha wiracocha jonibo bebon kikiankin rabikana ainboboribi
jawen joibaonki ake jonibo tantimakin jain saa iwanabicho itiakin koshi joishama yoixonra jato ninkamake
epanronki renixon jato ponte pontexonbaina iki jan paro onanxon jaoratonki benesma iki ixon
xontako tooketianki akai jawen titan samamakin meskobo jawekiamayamakin bake kopinaketian
axeamisninra yoiyai westiora bakeronki moa axeakabi onanboreskasai ja bakera inonxiki ochó nokoti kirika aki
bawan bimara apo ikasi iki jonibaomein akini kai ja ikasaitian
bakebo tereskanwe joi ninkaisma ikax riki mato kikin tee bakebo
jeman koshin kenamaa beaxra shipibo ainbo itan shipibo benbobo kerexi joyokanke ani xobo bebon 
jara non noibaxon neno biantanke ikaxbira yometsoyantanke itanribira ichai paena jikiyantanke
peiyabaon yoinabaonra bochikia meskokeska yobinbo man akai ja jawekiakin jatian chosko taeya joinabaonbiri ja manabo pikanai
ramara oroi bokanai shipibobobires wetsa kaibobora bakish itan wetsabakish bokanai
noa nokota pekaora jato nokotoshiribake chinibires bewankanaxbi jaton motorokaya ishtoyora
pichara bawa bero pii jenemeran ikai jikiakekainkatiti ja manai bixon aki
sinpibaonkaya bakebo kaya bonana isinai raonyama mawakanai jara onanyabaonres akai benxoakin
jawe yoikasirin mia yoiwe ramakaya jakonshamaakin min pontenon
wainkora paranta joshin keyotabo en oinbeiranke bakishra jaabiri bi noa kai
mirikorisninra bakeshokobo kirika akaibo jawen axeamis betan chankati bokanai wetsa jemanko
titan paranta poto xeati akara seroma iki batanxon xeakanwe matonkenakeskaakin
nokon yosira oni xeax naikiiai jaskaaxonra jato raonnai benxoai kaman
axeti xobo benaakin akanaiboronki bakish nokokanai jaton jan xoboati jawekiabi
bakebaon jaton teebo wishaabo ikaxbiriki ninkatikoma jakon'akinshaman tee akama ikax
jawerakiki kaa jabati yatankaskana kachiorira kake ja bonkomeran
nato baritiara kikini jenetiake jakopira non kaibobaon jemabo jenenbires yakakana iki
nokon watara neeinon isin tenema iki jakopi onanya benamaanan joa riki noa
ani pishta akax raropaokanike non rekenbo jaton rarebobo betan tsinkitax
chonon biri titaronki chixannameranoax jimi rex ikiranai keská iwanke jakopironki joanke
kantsin paranta joshinra wainko yoyokotai ja bi kati ikenbira noa kayamai
barin kenara aniax jawen titaiba kanonxiki ramara bakepari ikax nobebipari iki
jaskaakin banati onan ixon akax ipaokanike jawekiatinin menianani abakanon wetsa non kaibobaon nokona tanashokokin ixon shinanax
kokanra konxan jiwi rerake reraxonra jawen bichi bexon kobin ake jara ininshaman poatai
oinax katanwe miara jakonmanin anake ariba iki yosin ja bake
bakebora bariapan axeamisnin yometsokanketian xepoke axeti xobonkoiniax jaskatima ikenbi jaskakanketian
moa jawen teeti nete jatires ibakenbira baneparixon seneanresai wetsa oxe nokoti kopi
atsa xeati bakox bospota xeabainaxra joni jabicho wai oroi bewa bewai
nitanra jawen awinbetan jakon banékaskin jawekibo jakoankin axonyonai jawen keen keskashaman
nokon jema min onantikopira en mia beke ja maxkata jawekibo minbi oinon ixon
onan akin bakebixonra aniakanai jaton bakebikeskaakin jara non oinpaonike titashokoboiba jaton baba bixon aniakanai
sanken wano westíora bakeronki jenemeran kake eara jato benakiini kashokoai
papan axo karo beibatara non kechonke jara moa non keyopaketai
xobo kanoaka pekao en bochiki penixon paro oinnariki metsaira nii yankonshaman itina
paro bekeibara axo karo ichaira iki ja akira tita betan papa kake
yosibara pia ati tawa icha iki jenetian biantana kopi
tabara marokanainkora yonshin jiwi tabara jake jara jakon iki xobo chiketi
jawerano kairin ja bakebo pishayabires joyokana jaton titaman boax jakoni ipainonra ikanai
awaipa jemara ika iki jopoxmai akin akanai jaton jain tsiniai napokaya kikin jopox joshinbaina kopi
epanronki aka iki atsa taxoshokotonin westíora rono aniosi rishkiboxon retekin
ninkawe min papan ese jakon bake inon ixonra mia yoiya jakonma itima
nokon wetsa riki kirika wishati onanyora ikaxbira keweati onama iki
raomis joninra xaté chokaronra yami waste poton napoxon chopan kawaxon nexai
nokon rayosenra ea tsamainxonbi joi yokawanke jatianra en jawebi yoiamawanke
tita jawekiati bomanon ikanwe moa ichatama boibataronki icha ixon keyokanke
jema ibobaonra atapa choskobo menikanai jatian wetsankonia joabaona rabebicho meniai
yosin isinronki wekotai jakopira raomisti robonko bokanai raomeemanoxon jaixon raonkanon ixon
cachiokeaxronki ino keo keokirani joai nookiri pikoxonra ochitiboya atapa pikin keyonake
korin tina itan bawan katera benoyabo iki jaskara ainbobora non teati yamake noa jakonpari inon
rama yamé pikokinoxonra jawen bake ainbo kenake ikaxbira nokon poi paxkina ikax joyamake
bawan bimanra jawen tari axonti titashoko yoike jatianra titashokon yoike westiora baritia kaman seneaxon meniai
raten bene ikatiai yoabo banayamai yomeraires nia jatiankan rate jakon akin piamai oshipaketi
jain nokoxonki aka iki jawen bake nenonxonbipari xeanon awe jayakaya noa ibainon akin
nokon yosishokora ani xeatiain kax riroki bewai ja pekao tsakanoxon
joni meratain onantiribiki iki popo non xobo ochoma keoti sion sion iki
kesin wesnanra jayá chititi jawen joxo chitonti kewe sankenshaman akai
moaribi bari keyainataitianki nokota iki jainpacho yomerai kaxon oina kaboribo taxan joyota oinpachoainko
boti chiponki kai rebikikana ikenra ea moa mapewanke bokanai ointaanan
jatibi chosko taeya yoinaboriki raniya jatiribiboriki niimeranoa itan wetsaboriki xobomea moa raeabo
cebra akanai yoina riki non paromeama jaariki sereseretani jawen yora joxo betan wison sikaya
yosi iamax yoxanira ikai noa bekoni moa non jakoankin oinyamai
manxanteo riki tesereyashaman joshin betan wison sikaya jawen tesere texo nenkeainshaman
yinebaon kené riki wetsaresibitani kené westitanibo jatonra akai joshin betan wisonres sikakin
wai oroxonbi mapotayamara ikai ishton xobi rororibi jakopira yoxaman akai mawebokin akin
jan yomeratirin ja mishkiti rakata ja riki jan moxobaton mishkiti
baritianra wean taraxai jatianra ani nontin noa jikiamai ikaxbi jenetianbiri jenen mapoai
jismanra yochi piai ixon jakiribi banaribike jawen xobo patax
chonon nitan wainkora paranta rastonbores jake jaskarashaman ikenra nokon waatanin bipakeke
pichatoro arakanai westiora paro nawéki jain pichakan kai iketian akana
jeman koshinra tsinkiainxon onanbeiranabo noa axeakai jaskatax jakonax teetibo noa jawekiati maxkatima kopi
niwen beanra noa eseibake jawekeskati noa iti iki westíora ani jeman nokotax iki ixon
tawara akai benbobaon pia taxo akin jaskaanoxonra akanai bikin jene tsosinpaketaitian
metsa yoi atikomarin en mia akini kabanon enpari tee akin senen'banon
nato wishainkora non onanai jaskaaxon kabori tsakapaokani kabori tsakati onan jonira ipaonike meskobo onan
jaweki akasrin eara chikishbo bokashamai rayá joniboresra en boai
ochokea joa joni non axebo onanmawe renkenbena nashi timenbires jenenko jitima iki niimeran kai oinax kati ronon anaketian
jonibora nonti bochoyora ikax okaya paro napo bechon aniyoranko jikikaini boankanke
kokaronki kikin paen koshi iki jaskara kopironki nokon kokan jato rakanpakea itinkeyakatinin oxakanabo
bake benbonra jawen tita jawekiatishoko bomai shinanyaxon jawen awin jaskara ikemabi
pero isara ikai oxe neteshama iketian bainapon keyakax keoti
papara ianman kabori mishki kai wetsaneten kaxon oina ichaira ibaketian
meniwe pakex jatiobima non yantanpake atira yamanake abanon jashokoribi tanakankin
nawan join yoyoakinra non akai wishá matsakayabo koshi join abainkin
mia merayakasai onanaxra noa joke minki ati iki onankin akinki yokata iki
westiora kirika wishaya koshibo bomati atiriki baritian janepari reken akin wishati kirikain wisha peokotiainko
waka bakeshoko pikotara non koshimati iki ichashaman jawen titan xoma xeamaxon
ochiti sinakan natexnaketianra nokon bakebo kachiokea petan bain raketi bowankanke
jan nonti boibatatoninribira mia banexoni joke onantiakin janbishaman banei
ranin benxobetan senenshamanki ika nato koton en shinana iwanke jabé aniora
janra atsa xeayamai aribakinbi ikaxbi samapari senen akasiriki jainxonra akin peoribai
nokon papara riman kaibake yamekirira en kenaxon shinanmawanke ea bixonyamanaketian
nokon bake ea joi ninkaxoyamai kaketianra en jawebi yoiamai ibanon shinameeti iki ixon
meaibakeara titan chopa keweya bike jainoax wiso pisha jaskaribira bike teotibo
janra metoresyamai arai bamaakin nekebi yoirai jawen bemanainbi rabinyamakin jawen jakoma ika jawekibo
moa jenetiataitian non onanti atipanke moara ipon bachiai ixon iamaxon jenetia napo non onanai moara natotian tsaorinin bachiai ixon
tsaben chitonti kewera sankenshaman iki meninyora ixon aka jan beroaka kikin metsa joa keskashaman
jaskati non yobinbo bimiketian noa raroribiai iki noiba merati bekanketian jatani jato kokomati jataniketian
sanken kabi yoitanwe nokon bake en bexonti yoibata moa beyamanon bakishra ea moa kai
amakiri bixonriki marishkikana jakopira jawen mapo payo iki ikaxbira jawemabi iki
jaskaaxonki aká iki jato axeakin jaskaakin kasho bero rawexti jaskaakin ayamabikaya jato menoti atipanke
ja parantabo textexon riki tsamanbainti bakish yamekiri ani boti bexon non bonon
titanra chopa xate bike pextin iketian ramara jainoa jaweti pishabires pikoai
wean kexá oxai kerakakenbi non kapé rateara akai jene tsakakin
oxaxon jakomaakin namaxon riki shinanrestiosi jaskaxonriki rome jotixon koin ati yoshinbo jabamati kopi
yoxamanra koriapiri xoixon pike joshin xoiya xenishamanronki ike jawen nami
panshin meni enra jato yantan joti yoiwanke jatian jawe kopiki min jato sinaaxon raana
nokon papan xobonkora joni retemis too atiya chitebomeran jato benai jikiatawanke
ja chomora korin ronana ike jawekeskaaxonki jawen chomo min toea
bake yoitimaninbira jemanapon nishi pontenatonra papashoko tati ikax pakeke
ramatianbora jaskaaxonbo jawekiati ikenbi non ayamai wetsatianbores akai jatiribibaon
onayaninra isinai joni yoike neeinobaon isin tenema jakopi isini jeneyamai
papa riospari rama yokanon ikanwen ochokeax beaibo jakonbires non jemanko nokokanon ixon
xobo iboronki bakish nokotai limameax jakopi jawen jema oroxoni riki noa xaba nokonon ixon
aponra jema koshibo ishton kati kenamake cusconko ani tsinkitiain mesko teebo ati yoinonxon
en rao kobin'akara tsosini iki jaskara ointaananra en moa boteki matsinon ixon
biri benara korikininbires raokaata ani xeati akanainko kai jainoax masha ikanaitian chitinox
jaskarainxonki peokin akana iki ainbobaonribi meskó rao meranxon jato benxoati onankin peokin
titanra shonta paranta joa nakamaxon pitso bake pimai maxkoshokobo iketian
ja ainbo rabetabetan riki ranon kai jawen wainko paranta bi
jonira yamemeran chankake washimis joni ikax jawen awin jainxon oini
koshi shinanbaixon kirika akanwe nokon shinanmeranribira en mato akinai
rao pei bikin akai onanyamabaon wetsatianbires biki itanribi jakomaakinbires tesakin
xobo koiranaibo yoitaanan mia pikotara jakon iti iki mia jaskaayamabira min kirika ati ayamai
kachio ino keowanketianra papan sotanai joketian too anonxon jawen bichi nawa maromanonxon
rokotoroninra jati nete ja rao reati yoike chexakakin ja xeakin seneankaxra noa benxoai
benbobaon xoboakinra toponxon ja senenbo akanai jiwibo xatekin itanribi mai chinikin wita chankanti
titashokonra jawen bababo sina ake xenan ramakaya rastonai rerakanketian
pitsokori pexkanriki chankochankotani jan bakebo kopiara ikai nobe beshe jawen yoranko jokoni
chonon katen yapa tashiainbatara pisibicho neteke jakomakin tashin rapoibata ikax
atapa bene xepokanabira jabake jara moa bixon xetexon piti iki wetsabaon noa ananamabi
niwen soin amakiri biketianra non kobin axonshaman piai jaskabiribiakin betenxonribi
ikonra yoike ja axeamisnin ramatian bakebora tsiniyorakanai jakoma jawekibaon wetsankobo non ninkatai mawakanaibo
sanken sinanra nonti xotonai benesain baritian wean benes ikaxra ja benesyain kai noa tekenyameresai
nokon wetsanra ani yamikenti bena beai bakebo jan yoaxon pimati
yosin mishkitironki yapabaonki jawen risbí niniyonxon tesananke moa payoyora iketian
non kaibobo icha nete teetabaonra jaton kopi bakish yamekiri bikanai
papanra wame chachiyantanke jatianra nonti bakeshoko ixon jakonshamanxon nanexon beyantanke
jiwi taponkibi riki atsa tapon jesteta jakopira chorish iki non niniabi
jawe yoiirin mia eariki tsinki ikai yoi non jema koshin aka
jarake makan soishaman jan chomo renkati yenkenshaman inon ixon
korin samera toya ikaxbi paranakatitai ramakaya moa poto ikax jishtibires
yoxanra paranta bainapon jonei iitai jishtibires akabi maxokan joshinketian kokokin keyonaketian
tsonki ja bake iwea janra koiranti jake jawen bake keskaakin
koma xonxon axon chibanboi kaxonra akanai retekin pian tsakaxon
ja bakebo tsini senati saa ikanainkoronki ronoenwa pikoke jaskarai jenebeaintian
axeamisninra bakebo eseai jabé bakebo jakonmaatima noiananax jatikaxbi jakantiakin
jonira ike ainbonin xobonko rakeyabi nokoti jawen anibaon notsinaken jabé nokoketian
jawen anibaon yoitiribi ikaxbiriki moa mawakanabo jakopira ja bakebo yometsoi nikanke
min shinanon ixonra en mia jishtibires xakanronai kakin min bibaintires inon ixon
ronin maimeax pikotironki ika mai wakewake iki jaronki iki insa
epanra kabori choshake watanin yoaanon ixon ja jawekiakira nokon wetsabo joai
jarake ronin maimeabiri jara non nokoti atipanke niimeran nisakan mapoa jaon penikainkinbi non onanyamaresai
joninra rono bainkonia meraxon reteribixonbi jawen mapo payoxon minke bai kexá
jawetio nenkeki papashokon xobo aka yoiibata ja akabi maxkaketianra non chonka karamina bomawanke
nokon epanra jato tee amaxon westíora warankabo jato menipakeke jakon tee akana kopi
jawebokopiki min kirika akin chibanyama iki jakoinrara ikeanke min seneanka
jaskaaketian kenpo bitaanan tanaaronki ika iki paismatanima kikin batabicho ja xeati
jonibora jake meskokeska mainko jatiribiriki paromain ja wetsaboriki mananman jakanabo meskokeska axeyabo
niwanai non ninka ninkatai ochobores noiba nokoyamapainriki noara jawekiati keyonantiki non xoboshokoboribi poxakin
kokanronki ianrebon kaxon chaikonibo boanai jonexon winomai neteshamanax nontin toxbaxon
ja wishati shinan keyokainkenbira ike wetsa shinan itoshi jaskaakin atibo
boainsnin nashinonxonronki atiiki kimisha nete pisimakin jainoax noa nashiai non potai yoramea kerasjawekibo
mato ribojoain oimai jaskarashamanra non ati jake kewé akin sankenshaman moatian non rekenbaon akatiai keska
non apo noa akinti yokatamabira kai enra bebontexon yokati kai
wishainko ja matsakaninra onanti joi koshin abaintiki jatianra non onanai jawekeskati ikarin ja joi ixon
non papabora nenke joibo yoiitinin keenshamanbo iki jaskara ixonra rama noa yoiai kirinko iní
wataninra choncho nami besheakai yoanonxon yoakin seneanxonra jawen rarebobo kenai jawekiakanti
paro naponra bariapan niwe koshi iki janra shitataitian noa reoti atipanke
jara kikin takosh iki baketian semein tapon jawen titan xeama ikax
ranin sankenra wasten tsaiya jawen awin potakashamabiresai jakopira ikai jabebi chankati kai
ochiti taenko bishkoketian chimapon raonkatitai jatianra ikatiai manxanshaman netei payó chawama
xeki xeati baneti riki ja atsaxeatitiribi jati icha noa menibatatiribi
yora jakoma iketianriki boains motsaax jan nashiti jatianra noa jakontani ikai
oxe minkoaitian yobin banara anishamanbo ikai pikoti jawen texkan iamax ja yobinribi
ja chomo joyota topontiborin jaskaaxon non onanti kopi jaweti maroaki jaweti koriki pikotai ixon
janra akai jawen bakebo jansonbores axeakin jain ixonbi jato ponté yoiyamai ikax
mishkikaxon xeni moshin biamaitianronki atiki nii bimibaon tanakin meskekan atiki picha koroman atiki moxobaton bawa beron sipan
non onanke jawetianrin noa baritian jenetian jene beaitian itanribi jene tsosinaitian ixonbo
benbobobiri xoboati jiwi bi bokanaitianra ainbobobirikan xepox topi bokanke kachio
kokabetan raenani ipachoira jaon rama kikini rototai jakeskaribi joni yamaketian
shino bake chinexkanakiri risbikan ja riki piterere aka ja payotaxra mawati atipanke
nami pakexki ake jawen tita bomakin jashoko yonanxon pinon ixon
namaketianronki iwanke kikin ochóki ea kaa jawerato ani jemanbira en onayamareskin
jabaonra tsinikin mawinke jatiribi bakebo jakopira bikanke jaton jan tsiniti tonko
titanra tsabe kenake chopapayo beibata oinkinoxon jawen bakebaonatiobo jaketian
papan waira kikin manis iki japarira non oroa iti jake
chio bakera aros wai anoxon sepakasi iki baritia keyotamabi oi bei peokoketianra moa atikoma ikai
ani motoro chiponkiri roon iitai ninkatax kaxra noa ike netei ishton nokoyamaitian
moatian anixeatinko koiranxon jaton kaibobo tsewemayamakatiai isin tenei noibatishoko inaketian
charomashi riki baritian toshita mashin icha jara bitima iki non oinrestiki ibanon kaiti ixon
make miskikinronki ati iki nami pakexanki jatianronki basiayamai bitan bitankin
xobo ati chininoxon riki jatio ati toponpariti moatian apaokanike jaton poyaman iamax ashpakan toponkin
nato xontakoronki iká iki moa ani xeati ochomaitian jawen noi xawebobiri ointi shinanax kikini benxokaati
koka papa reboki kakasainbi ani motoronin biamara baneribike bakish tanaribinox
yoman mabankin peoxonra westiora netebicho keyotiki jaskaayamabira ikai yomanbo expai
chaxo tsakaikanoxonki aka iki joninki kanotiakin itanribi wanin piabo kenshoshamanbo akin
jonin weaman natan natanbainki oinaronki ikai mashinko penpenshokobores metsairabo noyabainkatiti
ja ainbora ioraibires jansoke jan joi bea ike papashoko mawata ikaxbi titan kenaxon yoike isini ibata moa jakontanishoko
nonra boti winotainbi kenake jaskatax nanetaxra noa joke bocho ikenbi
shipibora jaton axemeranbiribi iikanai jatian jaskara ikenbira apon non koshibo kenamake
merayatabobiribi iki bachimeranoax peren peren ikaini wetsa netenbo kai
joxo atapabora risbikanshoko nexaa iwanke koiranxon botankanwen para napora choronake
paranta banabira ikibetin oa manismeran nia jawetianbira banakana ikibetin jakopi moa joshinaxbo keyota
paro chimakainra yapa wakanawa weiti xoo ikai jawetishoko rika payon axon non bibeiranke
titanra jawen bakebo rate ratekin kenai jiwi aniosibaon tarankanaitonin bitaxnaken
matoki jawerano kai mapó bi akinra yoxaman jato yokake jato chibanoxon
papashokon wainkoniara en atsa taxobo beke sabadonin bená wainko bananoxon
nokon bake ea tanaxonwe moabires en kirika amaariki ikaxbira rama nete non onanai
non yosibaonra akatiai joxo jonibo compa akin jaton bakebo pano aketian
atsa xeati xeayamakanaira meratabaon nokoxon nomikin xeakanke asokaxon batanxon
jonin ronki ainbo parana iki neskaaronkia iki eara ani waiya iki akin iikin kaxon oinaronki ika iki jaton tetaires jato wai oroxonaires
weamanriki inakin non oina makan jishtibiresbo neraka itanribi yapabo nonoai jistibires
kirika akai beshebaonra kanobo janeai onanoxon jaixonra wishakin peokanai
korin beso nononbora non atiakin aka noyai jaskati noyai kakenra non jainoa yatanxon reteti atipanke
yamera jake westíora wiso misho roatai ja mishora non rao xeamati iki ibanon mawati
moatian ini jawekibora akai yoxaman noa yame xakaxon yoi yoikin
bakebaonra atipayamakanai jakoankin wishakin jakopira yantantibi en jato axeakai
mankoa joshin tson bikantima kikin keya pania jainoara pakeketianres non biai
pantallabaon xobon paninara metsaakai jakopira nawabaon biai jaton xepotiainbo paninoxon
moxo jiwira chorishma iki ja jiwira tsonbi jan xobo chiteti ayamai basimashoko inaketian
bake isinaitoninra moa yona pakia iki jawen yora senen xana itinke
jaweskashamanxonki min miskikin amakiri bia akinronki baban jawen papashoko yokatai
titabaonra bakeboyaxonbi jawekiati bikanke apon bema jawekiatinin iorakanaitian jenen jato mapoa kopi
bakeranonbaonra rikankin paro napomea tsawi ani bikanke jara marokin bokanke
nokon mawati netemara ike jaskarama ikaxra ea yamakeanke jakopira en rios irake akai
bawan rankonra bakish ja jawekiatires beibake wetsa oxe jokinparira ja marotibo beai
niwe isabora moa yantan iketian tawameran yantanshoko weikanke moa oxakasi
moatianra non yosibo kaochonin teepaokanike ikaxbi temaxonbi jato kopiayamapaokanike
non rekenbaon esera ramakamanbi chinibakebo non yoiya iti jake jaskarabo onanax noa jakon jatikopi
bake winiaitian biabira jenekashamai nokon awinra jawen tita kenai kake
titan xomox akara en onayamake jawekeskarainkorin jawen pisha jain akai
joninra jawen awin potaibatabi benaribia jakiribi bike metsa ainbo iketianres
paro riki icha tsitsonya ja natanira ikai noa kai nontin inati
yoxanbaonra akatikanai bake benbobo yapa xeniorabo pimayamakin mankonaketian xeni ichaira pii boo mankanai
jawepariki atiki yapa kawanoxon rekenparira non yapabo seréayonxon tashin raskiai japekaora mani peinin non kawai
xeatininra tsaben noa chanibainke bakish jawen nete seneankinra noa kati yoike
manxan bachi biti jiwironki akatikanai masenya nexakin jatian wetsa jiwin nexon akatikanai jawen naa weakin ja masenma
senen soira ianman wame chachi kapaonike kaxonra bekatiai rabé iamax kimisha wamebo
oxe minkoa anishama iketianra jonibaon yokatai jaton yoaboki jatian yame oxneshaman iketianra kabori bachi benakanai
non nii meranra jake meskó jawekibo jaskaribi wetsa jonibo non rekenbaon yoipaonike chaikoni akin
nokon yoxanronki chopa patsati kaxbiki nonti poinkiain chirakax oxaa iki
ranin ramara kaimito joshinbo keenai keenaitianra en bochiki neexon bixonke
paro jene bei peokotira ikai baiti taxabo bei peokoti itanribi onpax potati
yoabora banatiki wainko jaxon jatianra noa jawekiatinin itanribi nomin iamai
kateronki maijoshiain kai bakish nete rabataitian jawen jaweki marotishokobo bii
jaskara iketianribi moatianbires nete benatian noa ipaokato jiwibo itan yoinabobetan yoyo ikikaibo
yoshin ichaira xein ikaitianra yosin yamé rome jotinoxon noreai
maribetan anora wainko ichayora iki atsa piira yametibi bekanai jara retetiki non pinon
kokanra atsaxeati keyoketian beribake chomonkora bochoake jainoa weaxon riki xeati
ranin benxo betan soi niwera koshi meananke ani xeatiain kax ika pekaora warapo xeabekonke
ja xobon jakasainbira jamayamake jawenamakaya ja xobo japira imayamake
repintiain kati bai pontetiainko riki chawa yakata jakopira jakoankin pontetikoma iki
onanyanin bake isinai shinoki bewanara ikai jakon benxoaxbi kinkin tee baneti
japari yakabanon ea ikaxbira moa nokon yora jakon'irama iki paxkinresi
korin besora jeman koshi janekantinin kenyamai nawan join yoyo iti onama ikax
ainboninriki isinmeeta bake pikokin jakopira jaton nete senenaitian non jato rarokinti jake
maain yapa riki ianmanres ja jakopira maain pikaskin jain yomerai katiki
jawen bakenbiribi ake jato mawinkin jabé bakebo kirika akaibo kirika yoyo ati meninriki ja bake
jawen watanin pikina riki nato bake kikin potó jakopira jawebi xeakashamai
ja ainboninra piskobainkin jone jawekibo yoike jawen tsabe jaskarabo paranainbi
kirika chopeara ikai janbixbi xepoti jaskaabiriakin akana ikax jonibaon shinankaya ochobires nokotai
westíora jonironki ika iki iwen akaki jawen rayoski witá potakin iwen ayora
jonibora kaa iki ianman ipon bachi bii nokoxon oinaronki ika iki ipo tsamabires betashi pesh iakebaini
kate chomo maroa kopimashoko akanke ikaxbira icha ikara ichacha koriki bike
katenra chopa bena waxaya bike jaskarabi kenkin bia kopima iketian menireskana kopí
ja kirikain jaskaaribakin wishawe mia aati jakoankin aki axenon
yosinra jawen baba kenamai jawen jemanbiribi jakintikopi wetsankoxon jakomaakanai ninkaxon
titanra paranta pei wainkonia beke jan bawin rera kawanoxon waaketianra papashoko boxonai
pororoka sero ikax ishton matsiyamai jara onpaxmeran aka ishton matsiai
jawe banairin ja yosi rabe ikanai masinko jene tsosinbaiketian
koman jiwira wachoshokoma iki jara akatikanai wanokasaibaon japari rerakin ainbo binoxon
wetsarabé sinakananax kenaananyamakanainbiki jaton kokan diosan joi akai ixon jato esexon yoyo imabekona iki
moatian titabaonra saya saweyosma ipaonike jatian ramariki jaayora akanai
non reki xemea toponwe jaweti ichaka pikota bakish maronon
joninronki jawen xobo pekainko jawen yapa tashianka barianka joyobainke
ja yobin paniariki bitikon jara tawa nenkeaxon biti iki nexon bitikoma iketian
jawen kaibobo jaskara ikenmabiriki wexa piko maxkotanishoko jato xaran jaa
besó bakish kamanra en mia manai ja nokon nonti ea min banexonon ixon
jeman koshibo maijoshiain boibakana jeman kirika axoni inakanai wetsa bakish
jonin jaskaakin beis beisabironki ikai ja ainbo ratéresi jishteni bechopeta oinaronki ika iki jawen bero kikin yankonshama
wame pakexboki mebetsekanke jemamea jonibo ja piaxkaya jonibo raroyora jakanke
jawekeskakinribimein ati iki atsa xeati akin non atinbiribi atiriki kobin xeati akin
yosibaonra jaton piabo raonpaokanike yoinabo tsakaikanoxon jan tsaka basima mawatikopi
xawan nitan akamatianparira ike tanamati ramakan moa sawea non bichinti atipayamake
mananxaweronki ika iki ino moa mawaibata piaxki neska neskakainshamani ino pisi aee ikainshamani
noabora jaskayosma iki ikaxbi noa axeti jake jatobetan jakonax jati kopi
ainbobaonra ani chomobaon xeati nachikatikanai jaakaya main tepochinin minkana xeati toaa inaketian
jara ja pekao itinai onantimashoko oshishoko ikax jakopira japari bochiki neeti kake
jato meranbo jikixon bishokowe miara jaweoma banenake wetsabaonra rabebo bike
biri beara yobé iki jakopi shinanxonara biri tsoma wai rerai kaketian jiwin reteke
roniman bixonronki anike joni pikoxonbi xearibakin jawen rawikan jaskati shinanxona
oa ainbo tooyara meskoshamanbo pikakasai sipan kaya rerá kaya itanribi yapa pakan aka
jaronki banepariai westiora yameki oxaribaiki jainoaxkayaki moa kai bakish
ja bake ikatiaibo riki mao ani bakeranonbo ramara non onanyamaresai nobebon kawanainbi
kokara ianman kariba iki yomerai moa kaxon oina yapabo ichaira ibaketian
bakebo non jemameax anikanabo non join yoyo iti onanyorabo iki
titanra jawen bake onpax biti yonoa ishtoshaman kakin tati ixon pakekin menchis tsekabainke
axeamisbaonra noa wishati axeakai wetsatianribira noa axeakanai non axebo jaskaaxon chomo ati kewé ati itanribi toro ati
xawan pikonra rama noa kopiakai jawen yoinanin atsa wai keyoa kopí
jawen bake ochó kayantana joketian rarokinra westíora waka reteke jatobetan pinoxon
aokia parora moa naxbamashoko iki ikaananronki kikin ocho baneti iki moa jao iwakatax
nokon tsaben kaibobora rama nete nokotai jawen bakeiba merati basiora oinama ikax
joni paketira jawen koinko xatekainke jara kexenoxon itan raonoxon postanko bokanke
moara nokoyorabirai ixonra en rateratekin jawekibo benxoake moa bibaintires inon ixon
nokon ochitira bakish jakomati peokoibake jakopi jawen raomisba boiriki ea abanon oinxon rao xeamakin ixon
ja koshi joni ixonra akai jawen rawibo jatoaresti yoikin jawen poyainkaya ponobo ponte pontetiresa koshi joni onantibires
xontako jimia riki paron nashitima koshoshkanin yototi atipanke jatian weaman nashiabiri bonsinman yototi
jakomai tsianiaibaonra nokon bake isiankaskin witaxain jamakanke ikaxbira pakeyamake
bena xobo riki jainxo non ibo rabiti akana ja riki papabaon aka
bakish yantanra noa jawekibo botin napotai aka pekaora moa noa kai chiponkiri
bakebora ikeana ike xeokoti ikaxbira moa jaton anibaon bia ike
nokon epanra bonshish jiwi reraxon bona bike ja petsoira jonibo non xobonko tsinkikanke
papashokonra yamekirishoko ianman kaxon jawen rikamea yapa tsekapakexon bexon jato menipakeke
nokon nachititara ani xeati akanainko joshin kotonya mashá inox kayantanke
onanyaninra ranon payanke jawen teeboki jakonbires kanon ixon tsonbi aweatima akin
yamé chachiwankanara jakontani iki barianpara amaribiti iki ja papan rao bexonaton
westiora ainbo kirika onamanra ake wishakin non janeboki jaskaaxon onanti kopi jaweranoaxki non janekonbo pikotai ixon
moa yamé basimabi tako nishnoshama keo keotai ninkawanaxra kawanke
joni rawiya ikax ani xeatin kax ja shinanyares ikatiai paeni jawen wexati kenshoya
bakera kirika atinko wiabires joke jawen titan mechotama ikax jaskara ikenra axeamisnin chokake
kirika wishanoxonki atiki jakonshama akin shinanbo pontekin jaskaribiakin non onanti jake joi jakoankin tipinti
titanra jonxe xewa iso reta kepaninxon metsaayonxon jawen panobake menike
moatianronki akatikanai kabori ani biron jawen pexkamanbi betenxon pikin
titanra paranta xakiai asapa betenonxon jabé atira non atsa poto bii kai
jara ocho kai yoiyaxmabiki nanekainke jatobetan jara chiponkirixon napakei bokanai
benewetsara iaman yomerai kax yopake jawebira beyamake nin westiora makebi
tikon riki westiora isa metsairatonin sikaya joshin yankon itan panshin riki jawen rani
sanken rinara jawen anibaon jowe akin aata bakish jawen kaibobaon jemanko kaibake
winiamawe en mia nokon xobonko bobanon mia ebé janon aronkia iki menin ja tokoro ainbo
nokon papara ponte shinanya iki jakopira jawen joi yoia non senen ati jake
pekon meninra bakish yantan tawa bixon moa nea iwanke kakin biakebaintires
jakonra ike matora jakonishoko bewake eara ja bewakan keenai ea wetsa nete wishaxonwe
yometso joninra jato keshanaibo retekasai jakopira wairorobo keshani jonibo bokanke
jaskarainkoniaxribi ika iki rate shinameti jakoankin jawen benen pimayama jakopironki jaweti basi pekao moa pota iki jawen bene
non yosiboronki ani xeatinin boax paoananax mashá ipanike ori kax neri kax iki
netera yamewanke bari nokaketian neskarara inike moatian noa jiwin teeti kaa inontian
shinon paranaronki ino betiribaa iki jaskati betiketianronki shino jaki chorona iki betoshbaoinon kaman
tita nokon papanki jawebo bea enpari jawen borosa oinnaanbanon itibetin ea chopa bexona
akamabipari nato xetewe axon meniai oinaronki ika iki jiwi peibo xaki xaki axon tonkoaka ininshaman ja xeteax baken shinan keyoakekaina iki
yobinbo keyayora iketian riki neexon xayanti paketiakin non jaskayamibira yoyokotai
moa ichaira ochayabo ikaxra non ocha soanox noa chokita iti jake riosen janenko
titanra mansianin metsaakin rao ake jawen teotibo ja axon joyonara metsaira joyobainke
onanyanin shinitaponra tsonbi tiiatima iki tiiaxonra non irabanti atipanke jara onsa iki
sanken kabi ichaxon ninkatabironki join ibekoni iwanke jaskarabi nokotaxronki winiwanke
non ochiti nashimaara tapon mapetax biski iki tarameeke jatianra jawen ibon chopan soake
jaskaaxonronki jonin awá joboxko bimi anishaman tsekaa iki ja tsekaxonronki pónteshamanxon jawen xawi tsakaa iki manxonbinainshaman
nonra yamekiri waninshoko pike bariapanra non atapa bixon jato pikinti jake
wai menotara jakonshaman maibicho rakake wetsa simananinra noa paranta banai kai
wetsatianra non shinanakeska pakeyamai jatianra noa shinan tsokastima iki non ibonra onanke ja bain noa kaati
titan chomobo kene akara joyobainke moa akabora chiin xana apakeai oinoxon
epanra motokaro bike nonra bitiribi ikenbi nonbi biamai jakopiriki noa jayaoma
ja xobo bebonrin metsá jisbe chankata jaskati iká wishá metoax
panshin betsanra xawan inaaka inike kenaxon yokawe noaki maromatima iki ixon
ronin tsomara ikai kirika aki nete netei jaskayamaikaya korin bita oxa oxai
yapa paenaira ichaxon akana ononai ikaxbi moa bokana pekaora bamai jatianra non chachiti iki
amakiri ianmamea non bia nokoxonbires yoaxon pitira ikanai noara akasbiresi nokotikai
joi yoipatabainxonra senentiain ake yoikin non jeman jakonax jati akinananax jati onitsapitaibo akinti
jonenibaon noa oinaronki kerasbires iki wasten itan rao peibaon nashiosma ikax
tsabenra jakon akin ninkakona iti atipanke japari jawen xobon kaxon yokakanwen
chio bake banetai jawekiakinkin kenanonxiwe potareshamakin jaskataxra onon ononkin jawekiayamanake
jabenra jawen tsabe rona yoike yamekirishoko kachio wainkonia karo bikini kati
senen yoinra piti benai kaxon taxbainoa asapa anishaman chachixon beke jara titan betenke
eara nokon kokabetan ninkakananai jaskara yamaara noa keenai jawekibo non senen'ayamai
bakesokobo kirika axeatibo riki teeshoko rekenparira non kirikabo yoyo axon jan axeatibo non rao ayonai jatian jatsanyamakanai
nokon papan boti pepoti riki sika panshinshamanya jawen kebi oshiman aka
kabira bain joaintian manishmeranxon yoshiman tsoo akara rateyoni ishtoi joke
axeamisninra bakebo xeki beron toponkin axeakai jatianra ishtontani axekanai
nato pishaki jaweit kopi iki eara keenai pichika pisha nokon kaibobo boxonti
nokon poinra jawen bake noxtiai jaskaakaxra kachio kai jawen wainko
yoinabo payoya iketian riki tsisten raonti janra jato benxoakai
ronon manonra paranta siwákanaketian jan raonti bixon jatibi paranta raonke
biri bena betan korin rinara ninkakananai jakopira jaton wetsabo xewinkanke
nokon jawekishokobo maroxonra nokon bakebo en jato jawekibo keenaitian bixonai
bawan katera chomo itan kencha soishaman akas iki janra mato axonti iki
titashokon meskokeska yobinbo banayantanke jawen bababo shinanxon janton kokonoxoma
min koshibobetan tsinkiwe jaixonpari min shina anon miaki katiki iamax mia kayamai ixon non onanti kopi
epanra yosishoko ixonbi iaman kaxon amakiri mishkiresai bixonra moa potexon beai
siná rawanra tranpanin ano reteke akaxra maroi kake janra jabonshoko bike
ronon manonra jawen bakebo mashi pekaori tsamaanti yoike ikaxbira akanamapari iki
onanyaninra oni paenmeran nokon yora jakoma merake neeinon isin tenema
onanyabaon akai jonibo benxoakin isin tenemakanabo jaton xaebaon jaskaaxon raonti yoiya
chio baken borosa jishtibires yasanwe shinanbenotimakopi nokoxon bibainon teemares mapekin
ronin sinan kanéna meeketianra jawen bake kopia iki jaskataxra bake mawake
jawen kanoki natanwe mia axenon ja nata natanira mia axetiki wishai
nonti naponbekonxon nawewe jene bochoaxra noa jikinake jawen rebonkoniaxra jene weiyorai
matsitimeranra jawen kokotibo niake matsimakin moa matsiax chorisketianra maroai
kankanyareski ika wetsanko benatankanwen non ja xeatira yamake nonkaya kokoresnon
ja jonira rabini okeresai ja riki baketianbi jawen papabaon jakoankin jatobetan yoyo iti axeayama ikax
nokon bake binshinra shero poiyai non nexnex bachi bixon pibata kopí
waxmen toro ati onanwe baké aniax mia ja ati onantani inon chitontiaxon min sawenon  akinra ea akatiai nokon titan
kabi titan chitonti akara kikin sankenshaman iki menin ainbo ixon aka
joxo shinora yapabokeskaribi iki oken boanbekoni jaskakinra noa ishton too amayamai
jan moxo chiwinti aka riki jakoinra jakopira jares yonokanai jakoankin jaweki akai iketian
tsabenra meskokeska chopa xate bike jawen kenabo keska metsairabora bike
non ibon kakin yoibaini jawekibora natotianbo seneni itai jakopira non akai meskokeska jakoma jawekibo non oinkin
jawen papan koshi join akapari ikai tantikaini jainoaxra jaweti nete pekao peokoribai yoitimati
nokon epabetan kaxonra non ian naponshaman rika nepoke jatianra non bike icha bawin
jema koshinra jonibo tsinkitaanan jato yoiyai jaskaaxon tee atibo ja atanan koriki bixon jaton bakebo jaweki bixontikopi
aponra jema koshibo ishton kati kenamake cusconko ani tsinkitiain
joninra xobo anoxon witá beai jainoaxra jawen irakanti terakanti marakanti jiwibo benai kai
jan napokokanaitianra ainbonin jato yoike bochoira bokantima oxira bai koshi iki bochoira kaxra xeokokanake ixon
neten kate jain jawen kaiboki jenebeiranwe miabichopari jowe mia wetsa simana karibanon
xekéronora noa oinmakasi wetsaresibitai jakopiriki ja roatai non kaibobo mawakanon ikax
xanen bekara xawi warapo xeax kikini paena ike jaskara ikenra jawen bake ainbaon beke
jema koshibaon yometso bakebo ishish moen rishkikanara tarameeti sion ikanke
non yosiboronki ikatikanai kikin paen tenebo tipiama koshipari xearesi jema rebesi boi
mashá bewaibaon tetonriki jakoinra bewai make makeshamani jawen jeebo pikoti kopi
eara waxmen timá chitonti keneya keenai jaya kirkika aki kati axeti xobonko
atsa poto akinriki kikinshamankin potsiti jeneoma banetax kinkin potoshaman itiakin jatiankaya non tobanai
jiwi bichi rao atibo riki kobiaxon xeati mesko asinya ixon
yosira yotinishi xatexon montainbata bi kake jawen nonti nexati risbianoxon
shokores jaskaatanan jakiribi oinabainax jawen metotinin beronkoxonbi beon beai keskaakin bemana seréapakebainxon yoiya iki
ani pishtan kaxra noa bewai mashá íshori shiro bewá senentiainra ikanai jejejejeee iki
bake ipon bachi bibitibi sion sion irita iki jaskataitianki shinankana iki ronora jawen chiarextimeran jikibirake ixon
jakoma joniboronki sontarobaon pachitiainoa nokoxon jato too akin keyoa iki jatonbi peoketian
yobin banaxon apaokanike koirankin itantanribi samakin xena itan chanpon pei pinaketian
ja bakeranon rabé joai riki wayoman bakebo maxko iketian kachiayantana moa anikana
enpari rao abainban jaskaaxonra en xeayamai bariapan joxonra en aribai joai
manan bochiki kax iitira nokon yosi bakish yantan yoina namiya nokoibake
jaweti papabora bokanke bakebobetan jato tsiniai oini itanribi jato koiraanan
rai metsa yokanoxonmein ea kenake enra onanyamake jawerin jatonamakon jaweki ixon
jochira en joi bomai abanon min benen ea yoixonki
wasten xaomeetironki xakikin potoax mexki itiki jan jato meshakonox jatian non rawibaon noa jaweayamai
titan atapa bene bakish manoibata jaweranoaki maton bixona moa pikana jawen ibon shinana ike
kirika akai bakebora chitemeranbo itinke tobotibi onantiakin axeamisbaon jato apakea
jawekeskarabo iketianra ea yantanbi joai ikira ibake pakan yoi paron kai
netexabataitianra noa yomerai bokanai enra mato kenai netebei oxnekiraketian
kokanra jawen bake ainbo shonta akin axe aka iki jawen janekonin kenayamakin
moatian non rekenbo ikatikanai jawekibo aki axeax xobon baneyosma yomerai kai wai aki xobo axon jawen awin ikini
ashaninka ainbora atsa xeati tokoniki itinke jawen atinbiri atsa xeati aki jakopira jawen xeati kikini paeai
papashokon rantonkora soo ika iki jaskara ikaxbira jawen bake ainbo oinni kawanke
ronin jismaronki mashinxon pishtakonin chibanke kabori bachi bii kaketian
jawe jiwimein en kachio kaxon beti iki ja jakonshaman kanoaka yakatinti kopi
epan banatira en santira bero bexonwanke ishton ayamaitianra xoyan piananke
nonti akin seneanyonxonra atiki siwakin jenen toxbana tsitsitima kopi itanribi basi payoti kopi
yobin kokotibo riki non jeman banati chini bakebaon kokoti kopí
riosen kishpina joxon jato rioskiriakin jato joi yoikin peoa iki ramara jato netetiibi riosen joi yoiai
axo jiwibora raxokotai jawen baritia senen'ketian japekaora bichi benashaman chankatai
rapisra xento iki jan wishatikoma jakopira en ishton wishayamake
ainboninronki mananxawebo pexkaman pantallaakin metsayonxon xobo napon paninai
jawekeskataxboribimain noa kishpimeeti iki moa noa katekana iketian jato paranax
nokon papashokonra jawen bake westíora kirika wishamake ikaxbira onama ixon axonyamake
atalaya jemara joetinke jainra noa wetsa bakish koshibo jaweki yokanox kai
jaskáakin matonbi shinanxon pikoa jawékibores jato onanmakinra moa diosen esébo jawemabi itiakin maton keyoai
ja tsinki akin senentaananra non jemanbiribi joai noa oinshokoi jawe jawekiboki titabaon akai ixon oini
pakeshoko oroi joabi atiaxon abaini riki ea moa bari keyá ikenbi
ea wiso pisha maromawe chitontiribira en boai jatibi jainbicho axon pishashokon niawe
ja machitora xento iki jakopira jakoankin rerayamai kenshotipari jakoankin rerati kopi
papashokonra jawen bababo shiroakai  jaskaarakanai jawen bababo iketian shiroaresti
jara chinibires ania iki ikaxbira jakomai nia ikax ishtonbires yosia iki
wetsa kaibobora jaton axeya biri iki ja jakon jawekibora non chibanti jake
yoxamanra waxmen toroakai jawen sintaman ikaxbira chimapo keyomake jawen masenmamea
min ochiti mecha mari manishmeran kai chibanmawe janra mecha ixon chibanxon biai
xawan birinra chopa xatebo boxonbi pokoama iki akasabi pokoti yamaketian
chonon biri miara moa winokanabo iki minra kikin akin shinanti jake
jenetia winotainra isonxomabobiri joshini peokotai ja non kokoa riki batashaman jawen jenen noa pototai
moa nete xabaketianronki jakomabires winokana iki jainoa jawekiati biti yama ikax
jawen kotonbora meskokeska sikayabo iki rama bibata iki yankonshama itan joxo
yoxamanra jawen baba ainbobo meninti wasten bechexai jawekibo aki menin ikanon ixon
chonon nita betan metsa biririki koriki kaimaibo jaskatira jato rabé teetai
xanen bekara jawen xobobaon marokasi iki korikia ixonra en westíora bichinkeanke
baritia pochinikon xeamisi boaibora moa jakonma isima itima kopi chachikaakana ikanti jake
yapabo yoati riki meskoakinribi kobin akin kawakin yonankin itanribi pakan bocho axon xoiti
oa bakenra ake korin raman mapó aká jakomaakanankin kaxonra ake jamanankin
yoxanshokonronki jawen reken bake oin'ibake ani xobo chichó penebires napo chankata
kabori bachi janpari binox yosi jabicho mashin oxai kake
yosinra nosha yosake kikin nonti bochora beke paka ianmamearonki ake yomerakin
non apo imayantanara jawe ayamabobiai noa akintira shinanyamai non jeman jawe teebi akama iki
noara non joi yoyo iki ishamanai ikaxbira wishatiain non jakon akin wishayamai
mia oinaxra noa ichabires raroai mia noiba merati joa kopi
kaborira bariametai oa taxanko jainra ikai perakai bari pikoketian
nopokiainoa teebo xobonxon en akasabira icha tee ikax atikoma iki jaskara kopira ea nokon jemanko kai
oni xeaxon non oina iki jatibi jawekibo kinkinshaman soi itan penebo oin ointishaman nato rao jiwibo paro wishtinbo meskobo
chipin bakera pikoibatax xoayabi aniai jawen titan xoma jene xeama
jain kairiki karesbirestima jawekiatiasho kati noara jawekiatinin inake jatian jatokibicho yobesara rabin iki
yapa icha ikainkores onpax shoo awe non jaskayamabira onpax xanan yapabo reteti iki
chonon nitanra papashokon nonon retenanke jamaxon jaskaaka kopira nokon papashokon yoike jaribi banexonti
tanbo paro jenetiatara kikinbires bai koshi iki jaskara ikenbi boira yamekiri reokowankanke
chini nokotax ja orokanaikibi mepiti riki jaskaaxon non jato ishton orokin keyokinti kopi
wexa nimara wanoi itai rama netera jawen bakebo chiponkiax nokotai
papanra xobo ake bari joaikiri bechinkin jatianra noa oin naabishamai
niwen soinra yamekiri jakon'akin jawen wetsa bencheshoko ikenbi tapitiainxon oinyamakin pakemawanke
westíora jonironki jato xome xeikanres jato isinaitian xoon axon benxoakatitai
sanken sinanra ake raonmis jawen bake chachimakin yona jeneyamaitian
yoyoiki jaskaboxon aka iki jawen bakebo senentiainbi yoikin eara moa yosi iki nato netemeax katires jakonax janonxikanwe akin jato aka iki
anibires onisti riki non rarebobo mawama jain ipachoabicho non ronama akai
sanken kabinra yoiyai bita neskaakin min jawekibo marokin bia koirantaniwe
moatianronki ikatikanai non rekenbaon paranta ishton joshinon ixon mai kiniaxon minki
ochitin xao piai jenebainketianra wetsan bonanke jan yoashira saa ikanai jemanko
eara nokon awinin jemanko kayamake samatiboribi ikax jain kaxonbikan en meské piti ita xeakin
berokoma ixon oinkasabira jistima iki maton oinkanta matora berokon iki
jaskaaxonki aka iki wetsa kentí anichaaribi bexon jain toati marakankin
ja kirika wishaya nokotara tson bemarin ixon non onanti jake non irake ati kopi
yosinra koroman mishkikin moxobatonya momo bikonshamanke moxo tewexa ianman kaxon
xanen sinan binan naa chiikan koin aka jabati boi keyokeyopaketi iitai
atsa xeati atiriki rekenpari atsa kobin ati moa waketianra jawen jenen non kari xaki nepotai jaskaatananra kari jene bechitiki
rabé jonironki pachitia jemankoniax kapakeeti bokanike fernando sthall jema kaman
koman jiwin yora riki rachotani jatian axo jiwi riki soishaman
onanyara neinoboki bewashinai ja isinaibo jan jato isin tenema iketian benxoaki
oa ainbora jawen moro chinexetinin chinexetai jawen wiso chitonti sankenshaman sayetana
banai kanox noa kikini mekepaonike oxe minkoketian non yokapaonike jatio anishamanbo non yoa banabaon noa ixonti
pionisnin riki nashimati bake yona jeneyamaitian itanribi yoshiman koirana bake
yamekiri oi kexto beaitianra jawen yoxaman otakinkin jawen babashoko xobo chichó jikikinwanke
nokon bakenxanra jawen bene wetsa tari axonnonxon netetiibi yoman timai
yosicha jonibora raomeeti xobonko chachiti westioranixbo jikikanai jakoma isima yatanaketian
ja bakebo tsankaresa riki jakomaibires noara atapabo yometsoakanai ocho kaa pekao xobo potarestima
pakan menin jawen nonti ani beamatianbipari karo atanwe paro nawekinin kaxon
yoxaman kenti jan onpax kobiin ati akara onpax nachita tsiwitai jakonmakin aka ikax
noara joke kirika akasi rekenpariki non jawe ati iki wishakaatamabi jabora noa onankasai
inora ike keoshini kachio ja ninkataxra noa raketi oxayamake nokiri jonaketian itikibetin non itsa xeteax joi ikax
eara jain iki kai min yoiwanainko jainxonra en mia manai kai
jojotibironki ika iki jawen motoroki nokai jawen xao seketaxkayabira jaskarainoaxki baneriba iki
jaton yoa jakon anitibo kopironki oxe jobonaitian banapaokanike
rooriki jainoax keotia jakopira maton nete xabataitiibi ninkatai jakonshamaankin ninkanoxikanwe
onanyaninra bakeranon payankin yomeratiboki akai benbo ikax yomerati shinanya inon ixon
non jemanbiri axeara jakoinra iki ikaxbi wetsabaon oina iki onis
chaikoni jonin inintiboriki niimeranoa meskó peibo jan raomeeti jatora ikai jan nashi
atapa benchera pikasi noibatitai oinyamai wetsankoboresa chachiatanai jakoankin piamaira oshiai
joni benotara ichaxon kachio kaxon xeatiyaxon benakanke jaskaaxonra ja joni nokokanke
pexe nimá jawe samataxki noa tobi akai iti iki eara jato tobi akaishaman ikasai
papashoko rantonko soo ika oinnira ea katanke jatianra en ninkake joni yoyo ikai anaronki jakon iki ikai
joni kayaronki ika iki kachio kai kakin ninkatabiki ika iki jawen rayos yamabires neteshaman kaxon oinaronki ika iki kashi joniki
korin saninra akai jawen chiní bake ainbo jawekinin keenaitian bixonshamankin bixonyamai ayamakin
parantabora mesko jisa jake xoiti iki torontani paró paranta iki panchabo jatian kantsin paranta iki maxkoshokobo
biri beá wakeinabainxon bochiki rakanwen jainxonra min westíora aros sako aribai
niimera jankonkainainkoronki jake mewebo meskokeska yoinabo jain jawekiaki bekanai itanribi nashianan onpax xeai
ramara maton westíoraxonbo jato xeakiinai jaskayamaira jato paenman koshin ikanai
jaton rareboiba merati kai winotainbironki apaokanike taxnawe axon xeamakin jainoax tekikainribikanti kopi
nokon epan bakeboriki chonka jaboriki potópotoshokobo ramara en jato oinni kai rao meninoxon
jonibaonra yometso joni nete xabataitian yatanxon moen rishkikanke axon jenekanara ishtoi kake
ja wakara neno jaa jonibaonaribi iki wetsa oxera non jeman baritia senen'akai jainra retekanai
keonti berobo topixon jaabobires tsamanon awe onantiakin meskotara tee itiki
jonibora ochokeax nokokanke jaton kaibobo mawaibata minkanabo oinires jawe anoxonmabi
bakebo kirika akaibora chikishma iki jatonra akai kirikain wishakin keyobainki
nokon yoxan rosmira kikin yoxanshoko iki yoxanshoko ikaxbi koshipari jawen chiikete japarii
paranta texkan tsamatainko rakantiriki aros poroto itanribi tama pisha
ainboninra ochiti bakebo winiaitian xeamapakea netebainkanke jawen titan jato potaresa
ja meskokeska sikabora ribojona iki jara bakebaon aka iki metsa ayonkin
kokanra yamekiri kochi retekasa winonketian yamin xechin'ibake jatianra papashokon jiwin marishkiwanke
payaria taenra meskó yapa jokoni ike wiso mayati pian chachixon ati
jawetitiki atapa bene nete xabataitian keota ja itan itanairiki onanti moa netexabataitian
chipinra mankoa joshin ramankonia jawen poyan yakinxon bike nekasabi posketax pakenaketian
showawa akanai riki yame pikotai jara ikai roati yame kawantani jawen itinbiri keoti
papabaonra tapo anonxon tawa xobo topobo xatepakeai senenshamaakin jakoinra baneti kopi
siribisa botiriabo tsinkiwe en mia bakish yamekiri kopianon ja tee aka kopi
xopan bakeboronki ian shitai kapé pekakan joyotax shitakana iki
neten katenra mia tii awanke ikaxbira min oinyamawanke jainoaxra noa moa joke
chonon katenra jato íshtotiain mawinke jakopira motokaro benashaman apon menike
moatianronki nokon yosin jakomai shirokanaitian akatiai jato wexakin jakomai shirokanai kopi
nokon xontakoboriki tsinia enkaya onanyamaa jawenbo raontirin ixon jaskara tsini iketian
korin xekanra jawen papashoko betan piti marokanainko kaxon amakiri kobianoxon beke
eara kashokoai natobo senenkanketian matopari nokoxon yoaki bokanwe noara jaweki akasi nokoto kai
kantsin piira ikai kapa teyakai jina sopotax tamo siro siroi
noa jatixonbi onankantikopi non ika jawekibo itanribi non akai jawekibo wetsa joniboribira non onamati jake nonbiribira neskaakin akai ixon
kanachiari pei potoaxonra en kokarachabo rama yamekiri yakatiainbo masá axona piax mawakanle
jawen jaweki boxonronki maroke kopimashoko jakopironki basiamake ani jeman kax
papan ana nontira chaxatibo maxkata ikenbi icha jenetiaxon nishi tesax jabake
yapabora jene tsosinaitian jotiti peokotai jatianra jonibo ja aki bokanai
niwen beanra bebonkiri kaxon jato joi yoiai yoia pekaora jato raonai
wetsa kaibobo riki atsabana wasten raonaibo jawen tapon ani inon ixon
chanan soi enkan jato tsoiba boai jakonax oxakanti kopi nenora jain oxati yamake
janra jawen bake tsinimaisma iki jakopiriki tsiniti onama abanon rama janbi oinki
papanra rika esteakin nexai bain boyamanon ixon janshoko yapa wexenon
janronki ake koshinshamanki jamakin ochó wetsabo itinainko nokomakaskin ikaxbi nokoyamake
xawan birinra jawen bakebikeskaakin akinai ramara jawen kirika senen akax teetai
nokon benenkaya xatenana iki jawen rika janshoko yapa rikanxon bixon jato pikinainbi
tita samera jawen bakexontakonin jawekiati ishtomotoronin bemaa winonaketian manai kai tenaman
janra jawen bake imaisma iki jakopiriki tsiniti onama abanon rama janbi oinki
sanken wanora xobonko jaabichoshoko baneke noara ani jemanko joke bakishra noa baneribiai
jonira ike ainbonin xobonko rakeyabi nokoti jawen anibaon notsinaken jabé nokoketian
eara nokon bakebetan ochó kai limamea jawekibo bii non jeman maronoxon
en benxoabotikopi ea yoiwe jaweranoboki en ati iki ixon jaskayamaabira en atipantima iki
ronin sinanra jawen chopa taroai mai tsamatainko tsinikin jaskara iketian yoiabira wexa piko joyamai
wetsabo chankatikainbi eabiribira titan chitonti keweaxoni baneke xobo koiraana
chaxoronki mananxawenin paranike jabé ishto tanaketian chaxo onamakaya yankabires ishtoi
ainbo xoara piteskeonma iki jawen yora pontebicho jan pitsometibobi yama
bake binshin chopa bepomakanara join bikaskimai ei ei ikai rateyoni
yosin ese ninkaxonwe itanribi jawen joi seneaxonwe mia jakon joni inon
kokara jawen merati betan meraxon potamakanke jaskaakanara wai chichoain shtoke
jakayabira koshi janenox ibata jato joi yoi meken chanka chankati
moatianra yosibo ikatikanai jaton wexatiyabi meratikai jaton rawi merax tseweti shinanyares ikax
papara iaman poroto wai aki kai kakinra epa boai jan wai akaitianbiri yomeratikopi
westíora joniriki kikinshaman janso janra ake nokon rayos paranxon bawin tashianka boonankin
miara jochíiba banetai mia non boti ikaxbira min merati min yoiamapari iki
eri erikon jawekeskaki iká iki ika iki jawen tita ratéinakaini jatian yoikana iki ioramara ike akin
oa joni itinara tobi ati onan iki ja riki xeyomati ja bake tobita
tsabe rama bakenaronkiki benboki iki bake benbo ani itan joxoronki iki
jarake westiora jiwi jawen pei besheshoko niweaintian biri birishamani jan komankaya mai noyamani
eara mekenya iki min potaabira ea onitsapitima iki enra jaskatax teeti onanke
moatianronki jonibo jakon shinanya ikatikanai jawemabishoko menitaibo jaton tsabebetan jakonax jaabo
bakera pipitibi tanxapaketax oxake jawen ratonbi betipinkaini non tii akabira sion itiki
chipin bake maxko kayantanax bakeranonki joa ikaxbi ani senenti maxkata
nokon titanra jakonshamani jaameranbires noa jakinke noara jawe ikamatani iki
jeman koshi imanoxra tsinkiibakanke rama koshi iibatara maijoshian kake jawen kirika bii
jiwi poyanra paketi jisa itinke koshi niweaitian moa tanoyora riki
soi nitara kirika seneainbi pikoke jaskara ixonra moa kirika ayamai jainkamanres
jawen witaxriki wipokoya jakopira kikin takosh iki ja bake jamakinra jato ayorai
nokon wetsa isinaira abioman bokanke ani jemanko hospitalyainxon raononxon
nachititanra jawen bake benbo niniboxon paena iketian jawen bachin jikimake tantinon ixon
yomeraxmein jawetian mia joai eara joai wetsabakis netexabataitian
apon joi yoiaimeranra ike jonibo niiyabo mainko jaaboki noa akini kai iki
chipira teeti kanox benxokatai sawerai jawen joxo chitonti sakenshaman joshin kotonya
icha nete nashiama ikaxra nokon bake taro torekatai jaskara ikenra jaboman raskike
jatiribi tae poa akanai poa riki taebi jarake joxo poa itanribi yankon poa ja riki kikin noe
joni meratara jawen koton kewé sankenshamanya iki jaskaribi jawen chiarexti takeweya metsaira
bake binshinshokonin xeshpira payota iki jakopira yonakin jeneyamai benxononra xaontiki pionis bepoma
jakonshamaakin misho mentsis xateshokobo apakexonki aka iki kobin akin
min bake tobi akaiboki boxon xeyomatanwen min amayaabira chanto baneti iki
jeman tee akira ikanai papaboyabi itan titaboribi jato pimanoxon yoaki riki bakexontako itan bakeranonbo
repintiainoax neno kamanra joke taenbi jakopira kikin paxkina nokoke
non wetsabo nokowanara tantikanai bakish yamekirira rios irake ati xobonko bokanai
ea nokon chanshoko jawen xobonko benamai kawe enra basicha oinnama iki
nokon epanra nexbakan kaxon roo jiwiponyanman tsamata meraxon too ake
meskokeska xenabora ikai yame noyai itiatipanke poitere yosibaon yaiyai non bachin taxnaxon noa jakonma akin namamai
joxo joninronki aka iki fani pimakana mani peiyabi pikin onanmabires ixon
titanra jawen bake ainbo pishtan kakasaitian raanyamaibake jakoma jaweki winonaketian
ison pontonko riki non pontonkokeska ribi yoikanai noaboki shinonkoniax pikota
neten katenra ea yoman keyonanke ramara en bii kai enra pisha keyoti jake
xepotiain wishaxon joibo taxnanara moa tsekakanke wetsa benaakin anoxon
nokon bakera en oxaa ikenbi kenakin rateibake jatianra ibake oxayabi pikoti
noara korikiya ani jonibaon omis omisai shinamekanwe jawekeskataxki jakonax jatikaxbi noa jatiki
joshin chachi riki betenya pia jakoinra jakopira non jaa pikin jeneyamai
papanra ani xeati anonxon wai ake xobo ani tamaranti jaskarabo ayontaananra jato chanikatitai
tasara bochoke atsan jatiribi texeabora pishan bochoaxon boti iki yoyokoranake
bakebo pikasaitian yoaki riki ea rekenparira en yapa kobin akai jainxonra en paranta xoiai
kesten mexora kachio yoina benai kax benota paxnayona nokoke moa jawekiakaxra koshishaman iki
titanronki jawen bake iponbachi bikaitian aka iki yoikin yoitimayamai wata betan katanwe akin
pishtakobaonra non kaibobo senpaya jemameabo jato retekasai ikaxbira jonibo koiramekanabo iki
jawen papan akaitianra janribi akai jaskaakin jawen papan axeaka ikax
wai ibonra yoiyai ani sakobo pochinikonbores xeki napoti jatiobi bochoaka waketikoma iwe ikai
oa joni chankata riki raonmis janra noa ja rao reatibo yoiyai
apo joaitianra atalaya jeman ja jonibo tsinkikanke jaskaxon non apo jaweki yokati kopi
tita betan papakaya niwe onsa koshi ikenbi paro shitai reokokeana bechon anin nonti jikimakeana
ja jisara ake en oinkin ikaxbira en oinkona jama ike jaskataxbira noa jansoti oinkonyamax
kawakan akai onibetan meskoxon jakoankin jaa xeai jonibo jato paemakin
pechi waste riki jokoma janra joni omiskin raonxon ocho rankanti atipanke
ea axeashokowe ja kirika ati en jato yoitikopi jaskaayamabira jatoribi onitsapiti iki
wetsa jemanra pika akana ten itai jeman nete senen akironki ikanai
wexá keankaya aakayawana tonko chitetiain nia niakin janra jato amawanke mawimakin
nato jawekibora shipibo jonibaon piiamakanai iwi konienwa koshoska itan ronoenwa
moatianra non rekenbaon apaokanike oxe minkointian yoabo banakin jatiankaya jakoinrashamanbo xoxoi
bake xontakonra yamé kinanwanke ichaira kantsin pixonbi kaimito kokoa kopi
westiora jonira xobo bochikiax choronkasaitian jawen wetsan ake iamawe akin
xoke bionkex itaira jisman tsakakin keneke yopa ixon jara moa kake noyakaini
yobinbora ikai joshini moa senenax ikaxbi xenanbirira ikai rastoni jatianra onanti ikai moa senena
korin weni jawetianshamanki min koshi joai ea jatian joai min yoiketianra en mia jabamati iki
nontin kakin oricha yakati awé jain noa taxkonti kopi tsokóshokoakin min akara taxkontikoma ikax taweskenanax noa paxkintiki
wetsa tsamabora namanbires pakeke jatianra jan ikinaiton jato shinan koshiaxonke jakon joi jato menixon
barin kopinra yamekirishoko kaxon wame chosko kaxkeya chachiwanke jawen xaora yoxaman betenke
machito kenshoxon botiriki oroi kakin wainkora jan kenshoti makan yamake
bari joaiyori wani pikaskinra en jato yoike ikaxbira ea yoikanke jakonax jatobetan iti
koka betan epankayaronki rabexonbi bexnan abekona iki akaxronki paenkana iki
papan kotoman xopishameran riki jawen korikishoko jan rao bixon xeamatiriki
papanra titashoko beribai jawen baba oinribitikopi ja oinax raroshamanaitian
bakebo kirika senen akax pikotaibora jan onanti iti kirika menikanai
noara moa paranta keyókaina iki sabado netera wainkonia bii kati iki
papan nonti ani pekeketian ratapayon tasaara moa jene weiyamai
papanronki santira mashimea bixon tenamanki potabeiranke chini kaxon binoxon
eara atapa nami anima keenai non xobonra noa kimishabicho iki
yoxanbaon yoiyai jawen bababo mankoa kokoapekao onpax xeatima noinnaketian
jenetianra texó joshina taxbakan kaxon non oinai ja paketai piira ikai yapabo xenishaman
titara wenitama iki jakonmatani neteax yamera porokan chexa kinanshinai
non chini bakebo mato yoi iinonra en mato yoiai shinobaonra non xenan keyoai iki sai iki
ainbo rabéronki bachinanax paxkinax yakabekonke ikaxbironki wetsaki koshibires itinke jares koshi ixon jawen rawi jan ayonax
korin birí jaweati min joni pitin reteaishoko xobon bearin ramara min maxkamai
jawen titashokoninra akai neskaakin jawen baba jaweshamanki min jawekiaki kai akin
xanen bekara tenamanxon yometsoakana joke jawen bakenra kaxon ja yometso testinxon timake
tsabe bakenaronki ainboribi iki jaskara ikaxra moa chosko bake ainboya iki
yoxamanra akai jawen baba xontako bekenekin non apo joai raokayonxon biti kopi
wairorobaonra nokon awin yatanke kirika boama iketian yantanpakera chiteainoa pikokanai
senen yoira bewaya ikax tsonbi ratetima iki jaskaakanara jakiribi isini peokooti atipanke
bakish yamekirishamanra noa wainko kai atsa papi xeatianoxon jeman nete senenaitian
nokon xoboresra bená iki ja potatininra ea onisai jain moa basi jáa ikax
mashi main banakinra sepatima iki jainra ororestiki wetsatianbores jatibitianma
westiora borosanin chopa bochoakara seneyamai rabekan atira ibirai jatianra senentiki
chomora atiki oikin moa chin aka xanaketian jaskaaxonmabi non akara toratai
paka ianra ochoma iki jainpari yomeranon bokanwe non ipo jene noxonon aka iki papashokon jawen bababo
titara santira banai kai paron mashinko ja aros tsekakin kokoti nomin ayora
watanin atapa bene beibataki ikai jawen kenenko oxayamai wetsankobores kai
yamekirishoko kaxonra en nokotanke jawen wainko kamabi moara en yoibeiranke
jakoma isimanra iakekana iki ikaxbira ea iamaa iki non rao axon xeai ikax
non paronkora kikin joshin koshoshka icha iki jabaonra wetsatian noa amakiri bamamaxonai
jainxonronki yoikana iki chaikoni jonibaon moara ake samabo senen akin min titapari mia oimai kanon kawé akin
minra ea moa pakeai jainbi jenewe jara nato jaweki koiranaibaon noa meniai
eapari kabanon bain rono ibinboi chiní bekanwe titabetan joeyashoko
jawekeskainboki akainai poroto wai akin jakoniora bimiti kopi itanribi icha texkanya iti kopi
ainbo benomaatara akinkanai jawekiatinin itan teekan jakopira onisapiorayamai janshoko jawen bakebo akinai
yosinra jawen baba mecha xoa xeama kinanyonke jaskaaxonki kikin akin samamake
bakenra miki joi teneti atipanyamake min esekayara jan mia ninkaxona iti jake
kesten inon keyotimakopira non icha ja xeati beke jato maxkamanaketian
jonironki pishtakobetan koshimeanana iki jaskashamanax koshitibo yama moa pono yosma ikax
ja borosa riki animotoronin potabaina yoyamarake jawen ibon jane tsonara ibirai nonra onanyamake
koko banaabira noa ixonyamai pocharesa ikai kikin texkan anishamanbo jara non kokoai joshinketian
non rekenbo ikatiai netexabatain nashiaibo jaskakatikanai jakopironki koshi jonibo ipaonike
pirotara yoxanma jemanko pakeketian jawen chichikanin chachiyonxon toshake bakebo tsiniyoraintian
ja baritianbi pikobekona riki ja bakerabe ikaxbi wetsara pikota iki japari wetsa oxen
oi bekasira nai tirin itai moa jenetian omaitian jatianribira jenekaraka taxbanama keoti peokotai
chaikonibaona riki non yora keras itanribi pisi wastebaon itan xao peibaon nashiyosma ikaxki
nokon xobora maxkoshoko iki jara en tékiai anishaman iti kopi jain jato tsinkikiinoxon
titan atsa xeati ati kobin akara kobini moa kashka kashka itai
jonibora repóyamakanai isinbo yamakeskabires ikaxbira ikanai moa isinkin jato kenai
nokon papan kachiokea wainkonia meraxonra en paranta texkan satanshaman iketian beke
jisman wai menoara mai bicho rakake jainra non toranpiya xenan banai kai
papashokon rome pishara panike pishapayoboxanan jainriki jawen shinitapon rome bochoya
ja nokotabaonra yoike chimakayan piti jokonai ja akira noa kai
moatian shipibo jonibo maxkoroyamai ikatikanai boo nenkebo benbo jonibo ikaxbi
westiora yoxan jakoma shinayatoninki bake rabe roamaxon retenoxon boa iki jaskatai ninkaataananki bakebo jabata iki
bawan ranko jan kayamaxonra nokoyamakeankana iki jara kikini joneti onan iki
mewera yoina bochoya xanen sinan nokobeiranke ja akironki bakish yame kai
manera ochó ikaxki ishton nokoyamake jakopira noiba bakishpari tsinkitiain nokotai
papara jabicho miajoshiain isinaitian bokanke jato kenamaimein kake jabicho ixon
janra ake jawen chonchobo jakoanxon animakin jawen piti kikiankin pimaxon
ramatianra akanai xontakobaon chitonti chixko axon sawekin jatiribibaonra akai kexmiabo sawekin
wasabaonra atsa piamai parantaresa akanai jakopira non marotian kaxon paranta joshi non bixonke
jonibo jakoma isiman anaketian chachikaati boabora jato xaraankin kenakanai jakopira ishton keyoyamakanai
yoinabomeranxon joni yoshiman xein ikin ratea iki jatianki jaweiamai chankata iki
ramatianbora akanai non jemabaon boshpakan jonibo joi yoikin ja ishton yoiti joibo
sino tapoainoara tsekakanai xakiti jariki moatian yosibaon noa axeaka jaskatax xakitinin yorontima kopi
ja xobo aki teekanaibo riki jato xeamati nominra jato akai bari napo teekanai kopi
amakiri betashiainko mishkiti rontanpaketiriki ibanon jan wemeti non jashaman bakish pinon
non kaibo ixonres noa menike wetsabo ixonra noa oinyamabobikeanke
jawen kaibobo anishamanbo ikenbiriki nokon pia bake chiní animatanishoko jawekopibira
papa betan titanra wanoa joni jawen awin betan esekanai jakonax jatikopi yoyo ikax ninkakananti
bakebora senatai itirin jato betan nashii noa matsishaman kanon oxai
wetsa koshibora imawankanke jatian epara jabiribi imawankanke janra jeman tee jato akinyatanke
yabira jawen titan notsina sinawanke chopa keras patsayamaketian aka
min korin sani akaikaman jaskaakinribi nato biri bea en joi yokabanon jawe akikayarin jaabo ixon
papanra icha make beke mishkixon jara rama non kobi'axon piai
moatianronki ikatikanai jonibo yoaoma ja jawekiatioma jaskara iikanaironki mashintari jatoki pikoxon menia iki
inin niman konxan nontira beneshoko ikax chopetai jaskara ikenra noa otanaman awanke
jimabo riki besheyoinashokobo kikin raya jabora ikai teebaiti pei papiyashokobo jaton kinin weiti
ramatianra moatian ipaonikeska yapabo yamake jaskaraton teexon koriki akaibaon anirikan newekin keyoabo
jao bai irabetara moa repota iki tsonbi natanyama bena bain kakin
oxe minkoara pikotibishoko iki jatianra non yobin banabo anishamanbo inon yokati iki
sinatax chankata basimabironki ikai matsin iwanabo keyotax xanan mapobeirankin sinataxkaya xon itan xon itani
yoxaman maoxan aka pekao jawen ani chomo renkeara kikin rayen baneke moa keneatires
bakebora axeti xobonko bokanke axeamisbaon axeakantikopi raroshamanra ishto ishtobainkanke
oa jonira jawekeskatibira ononresai nonra onanyamake jakoma jaweki akaxra ibirai
axetixobonkoniabobetanra non joi senen'ake tsoaki westíora nete joyamai jara moa non pikoai
joninra koma reteai pian tsakaxon ja keotai mawabokinra ochomaketian akai
icha biira inkan jisben bachinko tis ike jara joe keteaxon moa retepakeke toshmon'irabo
ja orokinronki aboti keyoaikaman non jaskayamabira wetsa neten non ayamai
jonibora jaton jawekiashokobo chiponkiax nokoke ramara jain oxati benai ikanai
marinra kachiokea atsa keyoai nete xabatainshokoronki akai pikin tachinikin
nonra sipan kawa pike min rama pikoshokowe moxobaton kawabiri joshin xoiya
jawen poinra joxon boibake winiamai nobé jakon tsini osan osanainbi
bain kakin ja chawa ikainkora kawatininbo shitax noa kai
riosen shinama ikariki ja rios rabiai jikii jaskara inoxra ikatiai baketian jato tsinkixon eseai
ja jonin noa yokaboreskin jaweyorabo onankasibira jainxonra moa non kewinyama iki jatsanax kabatanon ixon
westiora yoxamanki rabe bake boa iki xeniketian retenoxon jakopi kikiankin jato pimakin jaskara ninkataananki jabakana iki
jonibora ikai liman katanax ipo onanyamaresi jansoibo noeyora iketian jaki shiroresi
wetsa jonibaonribi onanke jawekeskaaxonki chomoakanai ixon jaskaribiakin neskaraboribi akanai wetsa netemea jonibaon
yoxaman atapaki ike noyax jabati manishmeran maton koiranxoyama ramara ishton pikoyamai
nawabaonronki tsinkikanketianki jainxon jato joi yokata iki jaton main teetinin keenkanai ixon
yameronki jato inon yamankoniaxbi pikokawanxon jato natexwanke jatianronki kokan retewanke
chipira jawen beron kexpin reyakashamai isinyora iketian jakopira oinkaskiamai jawen bero soo ika iketian
kesten yoi jawekeskayaborin ja joni joxo kopi yatanwankana jatibi jawekia iti jaikan
non yoyo akabo ninkaxon yoiti itanribi shinanmeeti shinanshamanxon nato yokabo yoiwe
ja kirika itinara nokonama iki jara tsona ibirai ikaxbi benxoaxonti riki abanon onanxon bikanki ixon
axeamisbaon koshironki nokoke jato oini bakebo jakoanki axeayamakanaitian ninkatax
titabaonra yoiyai jenetia peokotaitian senatima jatianra jene yoshinbo pikotai ikax onsa iki
isinaibo meranxonbi ja raomisnin jato yoiya iki jatoiba ja isinaibaon kaibobo jotima isin bishokokanaketian
janra amayamake xeamakin jakopira nomin retekeanke ikaxbira nokoxon ake onpax xeakin
westiora mayá pekao kaxki ika iki moa yameti ikaxbi iká iki oxe neteshaman tsoa raketi jisama
chonon katen bakebora bianananai jawen kaibobobetanbi kaibo onanxonbira jawen anibaon jato jaweayamai
nokon epara jeman koshi ikax maijoshiain kawanke mai kopi yoyo iki jawen kirika bixonnox
non ibonra jatibi jaweki jonianike noa jawen maxkatima kopi
jonironki rimameax joa iki bochiki peyakaxra ea kai iki ixon shinantaana
bakexontako kirika akin seneanxonra jawen jeman teeti kai bake beshebo itanribi bakeranonbo axeaki
papan neino raeakabora moa retekana jawen xobonko nokoyamai ramara noa jakonbires iki
joni kachiokeax wis ikai ninkatax ishtoi joa iki jaskakenbironki tantixon ninkataki ika iki jawen xeberankayabira wis iki
kokama joniboriki wetsaresibi yoyo ikanai jatora jakanke paro chiponki
nibi riki bero raonti yamekirishoko bain kakin ja biax jan becherewe
yoxaman iwira moa toro aka rastochabo iki jaskara oinxonra nokon yoxaman mabanwanke
ranin benxora netexabataitian ochokeax nokoke bakishra jawen kaibobo oinni kai
tita ramanra noa yoiyai cusco akanai jemaronki iki matsi matsibires jema
jakopi jatibi yoinabaon ja ino betan xae joi seneanxonkanai jatoki rakekin itan jato koiranai kopí
kokanra yomerai kaxonbi biamake yoparake jakopira rama ja non piti yamake
nonra jaskarabo ayamakinbi waxmen banati jake jawen joabo panshinshamanki metsaira oinoxon
rai rawanra kaxon jato nokoa iki awá namiakanai jaskara akanaitian nokoxonra jato akina iki
ranomanra yapa beai pitiyamankoniabi jara mecha iki papashokon rao samama ikax
ianman kaxon ninkakanaronki ronin pikotax too ike bariapanshaman jatianbiri yapa jokona kikin icha
wexa maira jawen bake bimakaskanaitian keenyamai pikokainke jatianra jawen awinribi kake
ja kenpora yasankanai jatotibi toroti toboxonra jatixonbi xeaxon itanribi pikanai
oa jonibaonra jaton xeki tekexonbi mapoyamai ramara oi bexon jato mecháananai
oinon yoikanta jaweranoki noa katiki nashi akinra ake jawen papan bakebo yokakin
kesin titanra jawen chomo renkati akai maoxan sikaibata manxaketian jainxonra itawana kene akai
metsá yoinra sinko keonxon xoon akai jaskaaxon bewakanaitian jato kechibanti kopi
nokon xobo pekaora xenan joatian kikin pino icha iki janra jawen jeneshoko xeai
nokon titan kachio kaxon wanin oinaki ibake tsamabires joshinbaina texkan anishamanbo
nete benatianronki yoabo yama ipaonike iikinbironki ainbonin isashoko yokata iki jainoaxkayaronki peokota iki yoabo joni
moatianra non rekenbaon meskokeskaakin yoaaxonbo jawekiakatikanai ramatianra wetsakeskaaxon jawekiakanai
saken kabi betan raenanaiboronki ika iki ani xeatin bokana jaixoronki akai jato yokakin ebe bakeranon joa en xeati peomaban akin
ja wishakan noa yoiyai mesko esebo jakoinra yoibo non ninkatai jain ja riki biblia
nokon bakera yonaya itan okoi neteke jakopira en raomisti xobonko beke
min kenchakayaki mia maroibata jarake westíora nawa ja kenchá anicha keeni jaki jaweti iki
mokan kabin xeki banatiainkoki jaweti ainbo itanribi jaweti benboboki joibata
nokon yoshanshokonra mapo itan mei meinkin kikin íshtonbires akai janbiribi merayaata
ainbo tonkon tsiniti onama ikenbira en akai iresti riki akin
ja axeamis jonira non netetibi winotai oinnai ikaxbira en onanyamake jawerato jemankoki teetai ixon
jismanra jawen jawekibo benxoabainai ocho kakin ayamabira itiki joxon oina yometsoakana
onpax keyotaitian binoxikanwe ani bantijaninbo jan noa nashitira yamanake
ronon kopi betanronki xawan nitan witá papibekona iki ja tekibainti ikenbironki ronon kopin ayamaa iki
wetsabaritianra chonka bakeranon baneyantanke kirika atinko jatiribibora boyantanke jaton jeman
ana jiwiriki nonti akana jakonyora xaposhaman ikax ishton ochó kax nokoti itanribi raoati jawen bepon
jaskarakopibo ramatian iki non ranonbo itan non xontakobo moa non kaibo jisamabo jatibi moa nawabo jisabobires
nato kirika non akabo bewishwe jara non bakish moa bomati jake
yoxanshokonra mapó ake ikaxbira maxkake beshekan ati bakish yantanra peoai keyonon kaman
moatianra apaokanike maraxan axankin yapabo jatokiriakin ibinkin ja yosmaketian bikantikopi
jawerato neteboki ranin meni jawen awin betan manamamea wai oroi kai
kirinkoronki bawariki ixon popo maromakanike paranxon jakopironki ja bawa yoyo iama iki
oa kenshoti makan rakata nanewe non jan machitobo kenshoikanon
sankemanra jawen awinin tee akaintian akinai jabichora jawen awin teeyamai
basi jawen kaibobo bena benakin meraa iki yoxanshokobaon jan toroakai sintanpayores
moatianronki jakatiai westiora ani tete jonibo tashi bii boaibo jato piai
mashá ikaibaonmein koshi meananyamapaonike ani xeatitian itiki betin bewati ixon
kenti chichokonyamara jawen yakatiain chii koin kextotax yoaka ishton waameyamai
yosishokonra niimeran kaxon yae joshionrashamanbo nokoke ja akira bakish noa kai
jabatax kikini jonetara ike tsonbi merakantima moxanapon chispota non bitimai
mia ati yoiapari anonxiwe jaskataxra sinatai min jaweki yoixomabi teanana
korin rinan chitontiakinra kayamaso chopa bixon xatepakeai jatobetan senenshamanbo inon ixon
barinra tenai xobo chichókamanbi chopabaon keemakanabi yamekiritibiresa akai bariapanra moa ota ikai
aros tsekaxon tsaman tsamantireskanariki wainko tipibaina moa niweaintian payantires
nokon papan esebiribi iki jonibaon ramiaka jato kopitima ikai
sanken rinanra jawen nonon ani retekasai memisyora iketian iaxbira jawen benewetsa keenyamai
babanra jawen titashoko oinbainke ishtonshoko moa kakinres jakopira onisax yakake
moaribi yantan basikainaironki aka iki yosin rome tian akin peokin jawen koton jopexonki aka iki jawen ranon mapokin
boainsnin repotax noa isinyamai jakopira noa jan raomeeti jenetima iki
oa xontako xoashamanra chitimakanai xeati kepentitian jara itiki noa rekenxonai
wishmabo wishtin nai bochiki koroai non oina jainbicho iiyamai wetsaoribo taxketai
bakish yameki noa kai tsisman chachi jara yamé pii jokonai weaman
bakeranomanra jawen papa besawemati bixon besawememai jakontaniakin ointi kopi
pinon soinra machito kenshokin boxon potake shinanxon bii kaxonbira nokoyamake
tsonra iamayamawe ayamai biananax jatonbiribi jakonshamanax itires onobo jakonmai ikama
en bochiki shakonara kikin icha jima manboanke jaskaketianra atapabaon pike
non tee akabora jainmairama iki atanishokoa ikaxbiriki rama yantan noa keyoti yoikana
bakenra jabé bake jamake tsinikin jawen pokonko join bikaskimaikaman yankonkiranrake
jawekininra mecha ochiti jawen taeki natexke mai kini chichoxon
komankaya maironki keyata iki jaontoanronki baneta iki westiora ian ja janeyaribi
same piti xoi menotaronki neneai jara yoshpe rakixon ja metainko tsamanti iki
ani pishtaronki ninkatishamanki tanpora iitai ja ninkataxronki nopoki bakebo bokonshamanke
ja ochitira baketian kikin raxpo ika iki jatian moa aniax rama soi iki jawen yora
papan minkankora icha boxon ani wai narekin kéyokanike ishton keyoaxra moa bewankanke
janra yoike janbicho atipanyama jakopira mia benai ea joke min akinon ixon
xanen menin joxon jisara tsoabi akanama iki rao menikin jaskara ixonra rama jan jato chachiai
ronimanronki joni binike paro napon reokokentian japekaoronki kimisha netepekaoki michoa iki
moatian ipaokanike joxo jonibaon neten boyosma neskarainko non netenbiribi jakanabo
mapó binonxonra akatikanai baritiapari manakin jene tsokinken kaxon bikatikanai chomoati itan kenti ati
korin besora oi onpaxan nashiares iki jakopira jawen yoxaman jakoni nashiti yoike
sanken rinara westíora chitonti wiso keweya iki jara pikoke jain maroti benai
yosishokon nonti benapari ea ranbekinwe ea janshaman piti benai kabatannon
bakeshokora pikasi winiai jakopira en aros betan atapa yoa axonke ramabira pikanai
non mainra rabe pacha baritia xabani seneakai raroshamanxon binoakanwe
papanra nonti natapotiain jawekibo jakoankin nayasanai jakomaakin aka mechanaketian ochó kai
koshin kearonki bakish kachio kax benota iki wean kexa pakeketian nokoxonronki bikanke
jonibo tsinkikinra en koriki keyoke rama yamera ea maijoshiain kai jato koriki yokati
nokon iporira iantanke jemankoniax manoti iikinpari en nokoyantanke wetsankoniabires
mawa yora beisbataxra en jares shinanai jaskara ixonra nokon yosishoko koshoma moa jakon iki
jatikaxbi chachikaati ikenronki nokon epan jawen bakebo ikinke chachikaakinkin
non rareboboribira non jato kaiboakai jatokaya ochoma non jimi boai iketian
jara ranoshaman neteke jakoinrai oxax moabora isini jakoni oxayamake chexakati
wexa pikonra bakebo shinankin jakon akin jawekiakama iki yantanra en pimai
ani baporora non repinti ikainkobo repipaketi joi iki jawekiatinin meniti jainxonbi manakanwe
wexa nima jenera komonnai jene chichora jawe winobirai manatia inon ikanwen
senen bitaronki ja ikaitianpari ishokoai tsini wetsabobetan ikabironki tsiniti onama iki
atalayankoniaxra bolognesi jeman yantanshokopari nokokanke boti ishtomaira kaa kopi
papabo itan titabo ninkakanwe ramabira joi nokoke bakish yamekirira raonmisaibo nokotai covid-19 isiman inaketian noa chachi
janronki ake koshinshamanki jamakin ochó wetsabo itinainko nokomakaskin ikaxbi nokoyamake
jawen koka winotaiki kenaxon xeama iki korá ja abaini kaa iki jawen teetiain
bake ainbora notsiaitian winii iitaitian binakonin tekake jatianparira winii jeneke
wasan ronora koirankana ikaxbi netexabati ochoma jabawanke ramara retenoxon benakanai
yoxamanra mapó bixon ake tonkoapakekin jainxonra papiai tenamaakin nontin bochoanonxon
yoikanai ainbo benoi kanox jawen joxo chopaya iketian jan biai jonin ointima
xontako ochó katanara ramanete nokotai ja xeati axoni riki noa rarokinoxon
jochira ocho kai wetsa paron jawen tee aka jato onamai
metsa yoira inabobetan kachio kake yoina benai kaxon bekanke rabé jono jara non betenxon piai
bake binshinbo pikobena kayanaribaonki kopiai jaton papan samayamakin ja meta
yosinra kachio kaxon keo joshina meraxon tsinkinxon jawen bake bexonke
tarankira kinimeranoa bikanai bexonra kobin'axon pikanai jatiribi jawen kaibobo meniai
chipinra awa nami yonanai jawen benen retea weaman nonoai
inora xae betan reteananxon yosmaayonke jaribikaya koshiora yoina ikenbi
charaxmanan jema riki piski akanai taenko jain kaira noa yamekirishaman maijoshiain tenamameax naneti jake
papan xobo irakanti biara kikin yosho iki jakopira nokon rayosen ea wetsa jiwi bexonke
yoxamanra chomo renkatinin rasibaati yoiyai maoxan raskikin peonoxon jainxon kene akai
joninra oinxonbi bake tsakaanankinke paketira bake bentonkoin ratekainke jimira beai
non jainxon jawekiakainko xobonkora jawekiatibo tsamanti iki ochomaxon yoati kopi
bakeshokotianra jawen titan noa chokaamaa iki jatian ramaparira ibira en onanti
ainbobaon koshi pakeira ishtomotoro taxnakainke tenama ja bira titabo joyobires bokanke tenaman
onanyanin bewabo riki jakoinra ja isinaiboki ika jato isin tenemakanaboki benxonon ikax ikaibo
nokon bakenra jawen wetsashoko jiwin jania winike ramara jawen poin koiranai
xawan rankon mai chiniainkobo riki paranta tako banaboti joyonbainkin
jawekeskaboki non koshin yoiya nato joai baritia teeatibo jabora non joi seneaxonti jake noa itan non jema jakonbires iti kopi
jene aniketianra roninboribi wetsankobo boai ja kaitianra pitiboribi ja chibani boai
riosenre noa jawen esémeran yoiai jakonmamistima jaskarabo ikenbira non kaibobo jakonmakai
papara piti akai nawabaon yometsokin jawen motoro tenamain yasana bonankanke
papashokonra ea xepaman keonna nami bexonke jara en atsa joaya xanashamanbi piai
awa ishtoi joi rewe xon ikirani joai noobebon chankatoshita kikin onsa
benbo ikaxbi tsakatioma ika riki onanti yopa joni jatian mecha joniboriki meskokeska piaya
bakebo tsini tonko meniananai jaskaati jawen axeamisnin yoiyara ikanke jabé raenanaibo betan iki
jiwi techapashokoresiki ointi xoboati jiwi binonxon itanribi ponteshaman oinxon biti
jonironki jawen meratibetan joi senen'akax yamé kaketian kabayonin jamakin wishkoa iki
atapa teyexkeabi mawayamaitianra kabin machitonin texteke jatianra ishton mawake
jawen papanra ja bake rainbake anijemanko nenoax jakomai chankata iketian
tobi ati onantiriki kanachiarinin raometax samaxon onanti meskó jawekibora noa axeai jan raometax
jawen papabaon jikimainbi jawen baken jemaoriakinbiri ibinai jatiankaya atapabo jawen kenenko weiyamai
bake taeki menota tatoshmonara jawen titan atsa xakixon tatsamana tsinake
choyachakinki akai noa niimeran kaketian meskokeska jawekibo non jakomaakin keyoatian noa benomakin
chixonaketian xeati riki onpax kobin axon jatianra mesko isinbaon noa yatanyamai
ja kenakanamabi ika iki kai ramara jaskatax baneti jan joti yamake moa jatikaxbi jokin nontibo bekanke
isá katen yoman mabanaitianra en akinyamake ramianaketian jakopira yantanshoko keyoke
chimimanra ja wiso chitonti pacha soro kopiya maroxonti yoiwanke teeyoraronki iki ja keweati
mato chikishaitianra rama en mato nokon tita bechexti yoiai mato eki chikishorai kopi
bekebaonra axeamisnin joi seneaxonai jakopira jatixonbi jaton tee seneakanai
awa jenenko nonoai ronon ewan xeaaton poko toshimake jastakax pikotaxra yosmashoko rakake jene kexa
inoronki kachio oinkanke janronki sina ixon jato chibanke xobo ochoma kaman
nokon kokanra jawen poi jabichoshoko ikax oinitsapitaitian ointaanan xobon beyantanke
shontakonin chomo oiyariki rawistani joxoshamanra pikoyamake karo paxatanitonin oiya ikax
sanken rinan kaibobaonra ianmamea ipo bachi bikanike jashaman kawaxonra bakish manakanai
ja iayamaxra moa japari xekenai kakinra jawen tita boai abanon jatiribibaon oinki ixon
non jema koshiki apo betan chichó iki jaberiki jawen xobo chichó kirika aki
moatian bai jemaki pikonikira moa tsoabi ja natanyamaitian bonkon xepoa iki
yoxamanxa paninai yapa yonanbo chii kechonai manaon jawen tasakan napoxon
ainboninra jawen bene ipon bachi kinichichokea meemaxonbo bimai panshinshamanbo
non rekenbaon yoiyai parobo iboya jan koshiakabo iki roninbo jaskaribiakin jan koshiakaribi akoron
ranoman mérati akinmisma joax yakatinreske jara yonorestiki jaweki aki axenon ixon
kokan bake ainbaon chopa jeneabo icha ikenra korin rinan jawen kaibobo menike
jainoax jawen beronkonia beon tsiwitai riki onanti kikini onisai
mia yoná isiman iki ibataki jawekeskatani iki miaki jakontani iki iamaxki miaki wekota
nenora non kaibo ainbo axeamis iki ja maton yokakanti jaweshoko onankaskin
nokon chini bake oinaxbicho banetariki ea ja kirika akai iketian
wasa bakeriki ina ati jakon baketian ikaxbi moa yoshiaxra jawen neten kai jabatai
yoman mabankinriki jiwi charonxon maya mayabainti jaskaabainara ikai pextini ja chitonti betan tari ati senen
ja paranta texkan naman tipinkanwe ja papiabobiribi bakishra non jatibi tenaman boai maijoshiain bononxon
titanra jan onpax raonti netoske ramara moa onpax xeati jakon iki
nokon baba ainbora iwi binan tekaa sion iki iwanax oxake
atsa taxo nenketanishamanbo xatexon kachiokea betankanwen non ja xobo pekao bananon
titanra jawen bake yoiyai tason plastikora charatai chiipatax yasanyamawe
jonibokan jaton koriki borosamea tsekaibo piti marokin bikanti kopi jawekianoxon
oa wanin niara poxati iki jawen bimi bixon non xeati anon
oi benonra ikai kaná biri iki noa xanai bii ichai itanribi tseon keoti wish wish iki
papara onankasai jaonoki jawen wexati benxoaxonkana ixon jan jawen keni orokasi
shipibobaon bewara mesko jaweki yoi ikai itipanke xeati kepentiki jonibo merataki moa bokanaiki itan wetsa jawekiboki
paro bai koshi winotiainra kikin onsá iki oinnax botankanwen matora jain reokoonake
paranta joshinra tsabe menike jara jawen rareboni menike atsaribira menike
jeman koshibaonra pichika peotashokobo ake jainra rama axeamisbo beax ikanai
nato tarin kenebora metsashaman iki jainoa ointaana min chitonti ashokononxiwe
iitibironki ikai bake tsias iki jaskataira akanai raweiyonkin jawen chiarextimeranra jikibirake ixon oinkanaronki ikai yapa jikia
pexé weni yomerai ianman kawana joti ochoma iketian manati paranta joai riki ea
yonatira ikai noa tsanitikeskabo ikirani moa yonataxra ikai noa kawameyoni tsanikashamai
rekenabaon biamakin winokanaibo koka sanin chini jokin bibi bibibeinranke meskoshaman pitibo
jawen akatoninbiribi abanon akin jaskataxra non jaskaakin ati yoiabi ayamai
yosishokobaon netera non jato kikin akin pimati jake enpari jawekiati apo yokabanon
ja yosironki masá shinan shinanbaini kaibiki jawen kaibobo merax raroa iki
ja jisaaribi riki jawen wetsa jakopira ikanai wesankoniabo benoresi onantima iketian
pinonra joa jeneshokobo tsitsixon xeai jawen xeta nenke ixon chichokeabi niniai
nokon kokara jono nami jato xobotiibi jato mebesi kake yoashima ikax
pishtanko kaxonra non ninkatai wainoribi jariki nawabaonaribi ja ninkataxra raroshaman ikanai
nokon kokara pishtan ishini ramapari joke joaxbira tantiama iki atsa xeati benai
joxo koshoshkara yapa rikanaibaon rikan wexemaxon bikanke paro toroainoa
soi bekan piti atimein yoikanke jaskara iketianra non maroti xobonkonia atapa bixoni kai
xanen bekara joi seneayamaiki moa karibawanke jawen anibaon joi ninkaxonyamai yosishokobo ikenbi
ja jonira rao meeti iki janra onanke jawekeskaakinbo atirin ixon jan isinaibo raonoxon
jaton kirika onanxonra bakeranobaon itanribi xontakobaon bipakekanai moa axeamisnin jato oixona iketian
titabora kachio wainko kaketian oin yatanke jakopira mecháshoko nokokanke jaton xobon
titashokonra piti jeneshokopari noxoti yoiyai noa teeti kamabi aparinon akanwe
taxbamainra akanai poroto wai akin jene tsosinainra akani sepakin taxbashama iketian
nokon koka jakomaakaskin awepan min onanon jawekeskatiki ikai iki ixon min onannon
kachiokeax jokinra titabaon xepoxan kai merabeinranke bakishronki jaa topi bokanai
noa boyamax kai ja nonti chiponkiri benesain jestepain jakopira noa boyamake
kantsin kochi jabo piamawe miara chixonake jaskaakin yoikanabira soi mean piwanke
papan wai oroibata riki xabashaman xakata jawen paranta texkan anishamanbo
wetsa jokonma jawekininbires noa reteti atinpanke ikaxbi pitin noa reteti atipanyamake
mashi mainriki taponai yoabo banati jabo riki atsa poa yoshpe kamis itan wetsa yoaboribi
xaneotora jiwin tiiatima iki mintonaketian non jaskaara itiki mintonax moa kayamai
nokon koko bakera jan akama ikax keshanike jatian jan akonabora moa chitemeran bokanke
jemabobetanribi joi senen akanke jawekeskaaxonki nato wetsankoniax joa joni non imatima iki ixon
papara xobo nenkeya iki jainra noa jatibi non bakeboyabi jikiti atipanke
kirika akai bake yoká shinanxonra wishai kirikain wishabokinra jan ponteboai
boti xeokoibata nokoketian jaton kaibobo winianan oini ikanai jawen kaibabaon yora bianan
oa ainboriki shinan tsokasa tee ichayora ikax senen akaskimai netebo ochamayora iketian
non jemanra atikoma jawekibo jake jarati jake nato atikoma jawekibo non benxoati
moa jainribi banakanainko akara xeki jakonishaman iamai jaskara ikenra maipari chiniti jake
ramakayara en tanaboai isinbo merai kaman moa onataananra en jaraoshamantoni mia raoni kai
nontira orinbekon pekeya iki mapó bixon boyax kanon kawé
panshin pikora wetsa ronisnin neno ikai janra kirika akin peoti jake
chomo jakoankin keneakanaboki joyobaina iki ja xobonko meskoakin akanabo
ainboninra jawen bene wetsa ainbobetan ikai ninkashamantanan jawen xobon kaxon bachinke
joninronki bake yoitimabo akatiai jato otexkin bakebo kikin joi ninkayamaibo
papabora shinametax jaton bakebo esei bokanke jakomayora iikanaitian ninkaxon
ja joni yoikanai berokoma ikaxbi kai jabicho tenama jiwin mee meebaini jatian noa yokakatai oinmayain
ja ainboriki shipibokeska nawa ainbo ikaxbi non saweti non jawekiati jawekibo aki
ramatianboki jawekeskati jonibo jaton jemabaon jaa jakontani iamax jakomananiki jakana
nokon jochinra jawen awin weyotiainxon tantash ake jawebi ayamai pania iketian
wasan kopira jonetai jato ribinax kopi akashamai korikioma ikax jan kopi ati
poroto kobianonxon montana toxbatabo bixon potawe jabora jakoma iki akinra titan jawen baba ainbo akai
xanen bitanra bakebo boai paron aros tsekakinti moa panshini senenaronkiki
jan atikeskaaxonribi awe jatianra jakoni pania ja nishin nexaxon aka
ochiti jeman tsiniti pikoabira reteanankasibiribi sinatai jakopira non jikimaribake
onanyaninra bake isinai koshi yoinaboki yoinkin payanai benxoax jaa keska koshi inon ixon
non paro bekeiba mai jenen mapoke jaskara chiteainra westíora yawish papan yatanxon bike
ianman manxan manketianki onanti ikai moa xantó tsonina yapabo biti jakon
chomo axonra baritianres oikanai toekaanaketian jatianra jan oiti karoboribi manxanshama ikai
nokon bakebora en yamekiri pikoxon jato eseai yometsokanaibo retemisaibo ninkataana jaskara itimakopi
senpaya jema koshibaonra jan yoyo iti apo yokaxon bekanke janra rama jato keshankanai kenaya iketian
jaweki menianantikira rama nete non ese bike non ibon joi yoiyainko
yamé ani rintirinan joen tenakin oxanyamawanara ea ramapari oxakasi iitai
atapa jabata pikoketianronki non retexon piti iki irai jawen ibo
xenan satanai ibatara moa jakonbira iki oinon bokanwe non kokonon
jaweti santiraki titan bea akinra yokatai jawen baken jatian jawen titan yoiyai chonkabora en bebirake akin
ronin sinanra chopa barianti jakonshaman ake ja akaxra ronin sina tantii kake
isa ronora peia yoinabo yomeratinin mecha iki jawen papan beketian raonkatitai kopi
xawan pikonra jato ichachabires jato meniamake jaibara ichabires jaweki baneke
nokon bake ainbora raroke en sapato bixona ramara jayashaman ransatiain kai
ronon metsanronki bakish kaxon ian tsosinainoa nosha itanribi taranki meraxon beibake
menin soinra yoxaman xobomea josporo beke wai moa choshia iketian menononxon
maton kirika joshiain topontibo wishakanwe peokanwe westiorainxon jainxon maton nokoai pacha kaman
ashabaonra akai ayax toatiati akin jan atsa xeati toanoxon jaa axeboriki jaton yoxanbaon jato axeaka
soi nita ea imaxonwen janbira kaxon jato yokayamai jara akintipaririki iki
axeamis ainbora nato xobonko ipachoai oxai jatian wetsa xobonkora yoa apachoai
niwanainra mai shakotai jatianra jonibo rateyoni ikai ishtoki ishtoki iki
nokon yayara en rama netepari onanke nokon kokan ea boxon onanmaa
ja koshi jikiara noa shinanyatani itiki non kaibo joni ikax wetsabo ikara non shinaomabires iki
non ibon joibokira noa yoyo ikanke nonra ake jakon joibo ninkakin
yoxan shiro bewa iti onan jabe yoxaman imaakan ike bewai
papabaonra tapo anonxon tawa xobo topobo xatepakeai senenshamaakin jakoinra baneti kopi
yapa kawa choroai oinara ika iki kikinshaman noe poati jaronki akana iki jatixonbi pikin
bakebora tsinikanke jakopira paxkinkana iki shokorespari tantibakanon non onpax xeamanon
titabora ikai onisi jaton bakebaon noiyama jaton jointininra akai chexakin jaton bakebo ochóketian
inka jonin jawen bake xontako akonkin benaibores ninkakati jaskara ninkatax ikana iki jaonoshaman piko pikoyamabekoni
xontakonin ratékainxon yoia iki ramara mia bakeyatai riosen janenko akin aka iki
wetsa paronkobora non oinai xobomaea jonibaon jaton xobo potakashamakin akanai tsekaxon bokin
rekenbena mana mapetironki noa ikai yora iwei jaronkiki non mana irabana
mato nokota basimara ike ishtomotoro winokaini chiponki kai joni bochoya
axeamisninra bakebo onanbo amatininres jato amai jakopiraja bakebo ninkayamataniaibo onanma iki
teetanaxra joni joa iki jawen xobonko bariapan tanti jawen xobo napon rakapakekainki oinaronki ika iki jawen titan mapo pania textekana
axeaininra axeamis yokatai jawekeskaakin atirin topontibo kaimakin ixon onankaskin
ronon mano betan wexa mainra kabobo choroke moa taxa tsakai kaitian jaskataxra tapan ras ike
wiso atapara bachiaribiai iki jara menkoyamai janra bachi bachiakaibires iki
koriki payo rapeneati riki chimapo poton rakanxon taen chipon maiki payoti
bakebaonra jaton chopa benowanke ishtonresi jokin bakish jokin ea bexonwe ja sawekantioma riki
sontarobo apo koiranaiboki iki onsabires jaton too atiyabo charo charotiresa xobo katei
jonin kaxonkayaronki jawen awin mera iki wetsa jonibetan nashi nashishamani jatian sinata iki
bawan ranko akinaibora rama nete nokokanai jaskaaxon jato koshikiinti kopiboribi
bakebo kirika akaibora ja wishaki yoyo axon jaton ninkataki yoikanai
bakebora joyokanai jemanko jokonax jaton axeamisnin iti yoiya bewanox
toro atiriki ainbaon tee ikaxbira jan toro ati iwi taxo benbon axonai
natoti aniosiboriki ipon ewa paro reboki mashin tipia ja jawekiayamakin potakana
ebé ikaxra mia jaweki maxkatima iki mia keenai jawekibora en mia bixonti iki
axeamisninra wishashokoa iki westiora kirika jaaki yoyo ikayabo jainra non onanti atipanke jaskatax kirika onan ainbo baneta
bakeranonboronki iribakanai tsini jatian ainboboya papabora moa iamakanai bari yantainra iketian
ainbo rao metaira joni nokoamabi ikai ja raon rapasati jonin noinon ikax
taxbakamea yoinabora jenetian onitsapitai mai jenen mapoketian taxan peyakaxon jenetia winomakanai
yobekanra akai jato yotoxon isin tenemakin jatian onanyaninbiri jato benxotiakinbores raonai ja isinaibo
titara jawen panobake jaa maijoshiain iwenoxon jawen papa yokati kake chopashoko bixonoxon
bai kexara ani jiwi poxota iki jara nokon papan ponreke neskaaxon ati ikenbira ayamakanaitian
wasan ronó onantimein iki jain wiso ino paketainko jaskara onanxonronki papan bai xabaaibake
nokon papanra tawa joyona ike janra piaakai aka pekaora piti benai kai
eariki wiso chitonti keweya marokasi kirika jan wishati maxkayoraxon bikaskin
jenetianra ikai taxbakan yapabo chokó iyakebaini bimi betan xenashoko manaibo pii
nokon epara onanya iki jaskara ixon itibiki koshonara nokon bake isini ibata benxoke
nokon rayos benbora tantii rakata ike jatian wetsabaonra merake
yamekirishoko bain kakin matsi niwe tsakaxra noa beyosai jara wakamachaman koin axon noa benxoakanai
minki papa jiwi rerakiini kati iki jara wai ati sepaibatainko rama nete kai
nonti kinibora yosin ratan boyapakeke jan jene weiyoraitian ochó kaa jene basimabo bochoaitian
xekekanra atapa bachi piai titan atapa bachira keyoke jawen naainkonia
maldonadillo jeman kakinriki tambo paro shitati jaskataxparira ja jeman merati boax nokokanai
moatian non yoxanbaon yoikatitai jawekiatibo keyoti kai jatian non ikoanyamakatiai
chonon bekara koshoskanin oxaya yoranai jakopira ikai oxayanix onsati jeshjesh iki
ani camponkora jonibo ainboboya itan bakeboyabi meskokeskati tsini torokana iki
mia joa pekaori non kaxon oinnara iwanke moa kikini paena jakopira non jokin beke
papashokoninra jawen yatekanin kabori aniora tsakake jara non betenxon pike
kabinronki ake saniki bainapon yakata oinbeinrankin masá shinanaikeskaki jawebira winota
bari chiki noki xochiaronki iki noa jawekiatinin pototi kai nokotax
bakebo xeta tsekaxonkinriki yomanma nexatana paranshamanxon xatereskin niniti sion inaketian
payaria taenra meskó yapa jokoni ike wiso mayati pian chachixon ati jakoinrabo
tonkon tsinikin taenres jamati ikenbironki yoxaman mekemanki yatanxon boke
papan yapabo bea oinwe sipanyarin ixon titanra samakin sipanshokores piai
jan abainresa iki ja jaweki yasankin non koiranti yoiyabira ayamai jawetianra ibirai axei
nokon titanra bakish yamekiri jawen chio bake joketian joxo chitonti meniai keennatian
korin tsomanra pexe piko yokatai moa tonkon tsini kairin ixon moa ikikairin mia  akinra yokatai
ainbo toyara chexakatai bakenkasi moa nete nokokentian bake biai ainboninra bakenmai
noa nawan raon chachikanaronki iki isinki jakopira jatiribibo chachikashamakin non raores xeakanai
meninra koshi janekaibaxon jonejawekibo apachokanai jishtiakai icha jawekibo manota ikenbi jonepachokanai
barin kateriki bachi chiatinin chikishyora ikaxbira ikai japari oxai jikii
miara metsametsashamani bewa bewai siro bewa iki noa ixonribita
wairorobaonra jaton joxo boai meraxon koshiboiba boyantankanke jainxon joi yokanonxon
bakish yamera bake ranon nishin tepomeetax mawaibake jaskayamakanonra non jato eseai
wai anira topontibaonribi toponkanke ramara non onanke jawerano kamanki non mai iki ixon
papashokon kochira inon bakish yamé piibake jaskara ikenra non yamé koiranwanke
ocho bokinriki chomo chopan kawaxon boti toenaketian jatianra jakon nokotai
moatianronki ikatiai jonibo raya mesko waiya paranta atsa xeki poroto itan aros
bake maxkoya ixon riki xetaya jawekibo pirestima kopirati atipanke jakopira pixon jawen xao bitiki jan poanoxon
joninra jawen awin nokoai osan teneeyashamanxon ochokeax joxon basi oinama ixon
titabora ia benai iki joyoananra akai ia benakin yantanpakebora akanai benakin
betijainko katiki saman onsama iki noara jao kai rekoonake eara rabé bakeshokoya iki
jaweranibira non oinbeiranke bainapon tsamata mexaxon tsamabainkana peiya yoinanin ranira ike
jan raometi rao bikinra akanai yoiyontanan pari bikin timenbiresa biamakanai
en shinamabatan min jeman kakasira iyantanke rama kaxon en yoibatan karabirati iki
janra ninkaribiai non joi ikaxbira yoyo ishamayamai jakomaishokora ikai
jisben bakera yoran chexabo winishinai jakopira raomisti onan benamakin yamekiri bokanke
korin sanin yapabora ochitinin mapexon piananke jatianra ja piti yamake
ja rekena pia potakanaki akana iki wetsa piabaon chireboki tsakakin jaskaakin axonki akana iki maikaman pakekin
wishameranra noa yoiyai jakonax non rarebobo betan jati noiananax
axeamisnin bakebo toponti yoiyai westiorainxon peoti chokakaman nokoti jaakaman axekanti kopi
nonra pishianyamai atiboribi ikenbi jakopira noa yoronai merakanketian yakamakasi
birin jismara wamen rika waxananke moa payoshoko iketian jaskara ikenra jawen baken bená bixonke
axeamisninra ake bakebo joyonxon jaton chiteain jikimakin chamatibi toponxon
non jemanra bakebeshebo jatikaxbi resho isinma iki ikanai yonaa itan okonribi
chipinra jawen benen yapa beketian kawai paranta xoiya pinoxon jawen bakeboya
jonibaonra jakon akin nokon papan wai oroyamake chikishbaon ayamaketianra nokon papan keyoke
ainbora toya ikax kerastani kinankasi oya itai jaskataitianra rimon pei xetemati iki
shipibobaon jaskaakin kanobo jakon'akin yoyo ati kopira seneainoa kano non yoiai ya akin
non ibon noiya kopira noa neteribai jatineteya jakopi netetibi non irake ati jake itanribi jakon jawekibores noan ati jake
joninkayaronki ainbo jabakina iki jawen anibaon jeen ayama jabe iti
bakebo wishai axeaibo rapisin akin peokanai jakoma axon tsoati kopi
paranta rama banaxonmein jawetian non jawekiaki kai nonra aki kai westiora baritia senenaitian
ainbora niimea raon nashia jawen benen noitima kopí jaon keeyamai ikax
nami akai jonira ikai yamé mewenbo kai yoina retei
koshibo ani jeman tsinkiti boi ibakanaronki moa boyamakanai jaskarakopironki non jemankobiri tsinkikanai
non yosibaon itan non yoxanbaonra onanaribi ipaonike jaskarabaon sikati non jaweki akabo manxanbicho inaketian jaskarabaon sikatibo
nokon chaibo joketian jato yoinonxiwe ja yobin chankatabo akanon bakebora moa jatoaresa iki
yamékiri merakana iki raten chopaki manxantanishokobo westiora nontin natsamaata jatian shinankana jenen retea
paranta takomein epan wainko yamake eara pacha takopari banati maxkake
moatianbires bia ikaxbira ramakamanbi noiyanayamake jaskara iitira rama moa jeneananke
papanra iwe ikenbi jee itanan witá papiai koshi joni ixon
bakish tsinii bokanaitianra non jato koshiaxonti iki jato xewinmati kopi
chanan soi kachiokeapari karo benaxon bitanwe titara jan yoa ati yamabireske
nokon jochipapanra chonka joni beke jato teemanoxon jabaonra non wai manishora iketian oroai
bakenra jawen tita anikin moa mawina iki ja kaya moa bakeranoni kai
bake memis jabe bake metaitian riki mesenbinin metax metax ati jatianra memisma banetai
