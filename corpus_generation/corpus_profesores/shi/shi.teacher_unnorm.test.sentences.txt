yantashokora en meshinkonia kabori anishaman yatanke ja bexonra jawen pexkamanbi betenke
xawan bima ocho jemankonia chopa bená katoxon bemakanara rama yantan nokotai
ochiti poiyabora tsamatabo iki jara pexe pikon machitonin tsinkixon yamekiri potake
yoxan rabinra yamekiri paranta joshin koraaxon kachio kaibo jato bomake
yametaitianra soi yakan jawen bake maxko koiranke wetsa xobon jawen chipin bonaketian
kachioxonra kokan jawen pia bake nenké pia menike abanon jan yomerakin ixon
ea jabé raenanai joxo jonira rama yantan nokotai atalaya jemanko jatianra noa sapaniain kai
ramashaman nokon baken meken keras iketian mechotainbira ea yarinain bonankanke
jawetiki noa nawan koboranai neno noa bea kopi ramara jan baneti non kasorinannbixonai
epan rama nete nontiakasabira jawen awinin joxon jaton xobon boa kake ishtonra joribai
nokon kaibobora kaimito jemameax maekana iki iparia jemanko ramara moa jain basi ikanai
jawekeskaakinboki maton papan mato ikina rama netera mato nokon xobonko jai kai
sani akanai jonironki liman kaa iki jabé kirika akaobobetan jaronki ika joxoi
en mato amaa keskaaxon maton tee akanwen jara maton nota en axoni kai
nato ainboninra akai jawen benepari kamakin ja kaa pekaora ikai westíora joni joi ja ainboiba
kokan yoiakeskabora ikanke nato bake xontakobo oken kawanbekoni chinxen ichayora
kachio kaxbira noa rateketanii iwanax moa noa joke noa jao pekoronki kirinkonbo nokotoshike
natonkayara noa ponté yoiamai kaweranki oxati iki ixon jakopira non pekaori imaparike
janra jakoma isiman ikanaitonin chachikana teneai jaskara ikaxra yoitimatax yantan nashike
titanra ochiti nashimake jaskakara ja rakoti kakaxona jain nokotax soikitai
nokon bakeranonra kachiokaketian kamoxan ratea kayaoma keskabires chankatinke
noa winobaini kaira bechon ani tsakax chimakayan reokooibakanke mawarake rabé joni
nato tee senen'ayamaxra mato pikoyamai teeparira maton ea axona iti jake
nawabora noakeskama iki nawabo jikimanonxonra maton shinanshamana iti jake
oa ainbora eon keenibira iki eara akai oinyorakin ramara en ochomakainxon yoyo akai
ja ninkamaimein iwanke nato ainbo yoyo iki jaskara ieknbira moa joi yoikanke
titan wiso chitonti benashamanra jawen keshaatiya jaskara ikenra nawa ainbo jan keenai
enra jaton main jikikaskin yoia koshibo jeen iamaibake ikaxbira nawabores jikimakanke
nokon baba xontako winiyoraitianra non rakeake ikaxbira ja bake winii jenekashamai
ramara ianbo yamake moa iwakata moatianra ikatiai kikishaman yapa icha
non yosiboronki oxayamapaonike icha meskokeska jawekibo yamé pochininko pikotai iken
nokon yosishokora ipaonike kikin jakon shinanya ikaxbi jawen bakebora jaskarama iki
papa nonra piti akama iki akaskin awé jainra atapata bachishoko tasoman jake
enra nokon anibo yoiwanke chiponki tsinii kakin onankantikopí jaskayamaara chokaskanai
nokon papashokora ani jemameax jawen rawi betan reteanana iki paxkinyonkanon kaman
barin katenra aka iki arina xoi bochiki jonekin jaskakenbira jawen baban yokata iki
bewati yoikanabi iamakanaitian nokon bakeshoko iká iki jato ixoni mashá bewai jakonbires
eparonki ika iki bewatinin shinanbenoti moakaya ja iti ikenbi yoyamaketian wetsan xewina iki
jonironki jawen teetiainoax joa iki abé sakoya ja joxon chorokaskinronki rotoa iki jawen sako
ja bikanaimein kopima iki ramara en bishokoi kai jaskataxra ea jawebioma banetai
xanen kopinronki aká iki jema senenainoax joi ja jokinronki ochitibo rera iki jojo akaitian
ranin kabira benomaya iki jakopira ikai ochó jemanbo kai jabichoshaman ikax
papashokonronki rabé iwi retexon jawen tsispin tsekawanke jararonki yometsobo raona jakon iki
yosinronki awapa too awanke jaton atapa bixon pii yakaketian ramaronki moa ja yoina joyamai
nokon poira yoshinma pataxke jakopira yamé beyeswanke ramara moa jakontani iki koshonkana
korin nimanra jato chiponki kaxon ransamayantanke jaton jeman baritian senen'aakaetian
nokon kokan awinra iká iki xetebo ainbo jaskara ainbo onanxonra nokon kokan jenea iki
eara nokon yosin raona ikax kikin mecha iki enra reteai iso jasin jainoax wame itan asapa
nokon yoxanshokonra chaxo nami raminaketian matsiatian yantan joxon niawanke
nokon yosinra ea nontiakin kachio iwewanke jaskaakin akaitian oinnaxra ea axewanke
yamé pikoxonra nokon wetsan jawen awin bowanke boaxra ransa ransawankanke paena
nokon babara nashikashamai yoshinai jaskaketianra jawen titan rishkixon mashimawanke
amewaka ainborokoki nokon epan bia inike awin akin ikaxbironki jawen kaibobaon joxon bonike
papashokonra maxkaxon basichaboires bakish yamé joinbake ramara jakontani iki
nokon wetsanra yonakan iananbi jawen bene pikasaitian atapashoko yoa axonke
nokon awinra jawen chopa keneakin keyonoxon yamé pochinikon inonbires banetai keyakasi
enra westíora bakish yame shinakoxo aniosi kikin akin oinshamantaanan tasawemetinin retewanke
nokon koka rawanra bakish wai akin peowai jaskara ixonra jawen chai rabé kenake akinti
maekawara netexabataitianpacho keotai jaskarai mawakanon ikax jaskara ikenra too akanke
nokon awininra jakayaribi ikenbi kikini wash ixon ino ishtomanike yamekirishoko karo bii kaxon
kokara rekaya iwanke jawen koton joshintaniyasho ikaxbi kikin akin matsin akashoko
xawan weninra yamekiri kaxon jawen xepoti xobonkonia xepemeetabo iketian xepopakewanke
papanra jawen xobo nenkeakin ras aka itinke jaskara ikenra noa non papashokon xobonko iki
rawa birinra yamé ja winoni jawekibo shinanshamanxon jawen axeti xobonko kaxon wishaibake
kene birira bakish bakeranonbobetan jawen jemanko tonkon tsinii katan'ibake joxonra ipo pike
sanken pinora yamé nokotax nashiyamake ikaxbira chokitires kake moa matsiyora iketian
waxa soininra yamekiri jawen tenamainxon chopabo patsawanke jawen anininaribi
sanken besonra yamekiri jawen chii kechon payankanai xenanon ixon moa raon xoikaskin
miaki jochibetan kai ikama jaskataxra ea jabé kax ishton ishtonai jakopira ea enbiribi kai
nokon papashoko yoshin main waironki ipaonike rama ja maijoshian ani jema ikainko
jaskarabironki jakon iki ikironki iwanke janra ointi jake jawekeskarainki iti iki ixon
bakebo nopokiain kirika akaibora wetsa baritian jaton jamanko rabé baritia pekao boparikanai
papan wai akainkora baritiatiibi jenen mapoai jakopira jain wai ati jakon'irama iki
padre andrera en yokawanke tripley tsekaibakana jatianra ea yoiwanke 40 soro westíorabo
eara moa tantiai bakishra ea tekikainai rama netera ea tupankoxo manakanai misa atikopi
nonra bakish shinan aibake noa rabé teeyora amakana iken jakopira non kirika bewishxon bomai
papanra kimisha pia ake ikaxbiriki kereomabo jaskara ikenra epan yoike jakiribi ati
lopkan awinronki papa riosen pekaori naishamawe aka iki ikaxbironki joi senen'ayamanike
ishmimanronki maxo nayakin bibaina iki ja boxonronki jawen bakeshokobo pimaa iki
axeamisninra bake kirika akaibo siboria banamake ramara non ochokea bekana biamai
ashaninkabaonra yapa pakan axon jawen bakebo pikinai jawen atsa xoiyashaman
titabaonra yamekiri kochi yoa axon senenaikaman ja merati bekanabo metexxowanke
titanra mekemanbishoko jawen kotonbo kexeai jakopira nokon papan kexeti makina bixonke
yapa poteananra tita bewa bewai aka pekaora jawen bake yoike manipei bexonti kawati kopi
eara wetsa baritian kovi isinma ayantanke jatianra iantanke ea joinkastimai join chiteresi
wetsankoniax bexonra neno noa jaskaakin atiriki akin noa akanti yamake nonra atipanribake
jiwi maxkoboribira jakón iki ja chikeati ikaxbira nokon papashoko keenyamai jaskara atin
eara westíora moatian nokon yosishoko winoni wishakasai ikaxbira nokon tita keenyamai
nokon bake xontakora paron nashii kaketian shion pibataara moa wistaxain bonbonbo pikoke
papan ochitininra shino chibankin nokoxon natexa iwanke jaskara nokoxonra machitonin reteke
nokon poira bakish yantan limameax nokotai jakopira nokon awinin jain oxati moa benxoaxonke
non bakeboranonbo kirika akaibo boibakanara meskotishamanbo ikanai tsiní nashí itan bewai
netexabataitianra oi kikin kextó bewanke jara ramakamanbi winotama iki ikaxbi kextomatani
miabira rama jawetianbo joti ikebetin jaskati kaxra mia ishton joyamai noa ointaniwe
min jawerano akarin papan wexati benaxonpariwe meraxon papa kakin boxontanwen
yoxanshokora chiní joai pexe kean xonboko tantipariaira en jokin winobeinranke
min bakera moa paenna iki ointaniwe jaskataxra moa iorax jainbi bekepiax oxai
koká jokin noa mishkitiboribi bexonwe nato ianmanra kikin sipan icha iki non mishkinon
motokaron tobo xana ikenbi kataxaxra ea wimenooke jakopira ea nokon motokaro maroke
nachititanra jawen atapabo bachiakin peoketian atapa kene chichó jato naaxonke
nokon kokanra ranko jawen awin metseke jaskaabainira rama ikitosain jai kake
nokon anibaonra ani xeatinin kaxon yoina peokanike jaton kaibobaon amaa
sanken rinan xawi chankakaakara kikin xetin iki jaskarara jawen wetsa menike
panshin keanra papan wai oroti yoia toroshoko ake jaskara ixonra keyoyamake
xane inkaronki jato atsa biti yoixonbi jato bina tekamapaonike biamakanon ixon
nokon rayos tee akininparira ea beneke rama nete bakish yantanra ea moa kai
pishtakobora onsá iki yamé koiramekanwe matora kirinkonin retekanake yoxan koiranwe
nokon jeman tee akatiaibora moa mawakana iki jakopiriki nokon jema kikin manish
koka apo iketianresra jabé raenanaibo bekanke isinira jabicho ipachoai tsonbi oinama
yoxan korin wanon amakiri betenara non yantan merati kaxon piwanke
kokanra jawen bake yometsokana jawekibo bichimai jatianra koka kikini rabinke
bakeranonbora boax joyotai jainoara jaton yora onankin raomeeti xobonko bokanai
nokon baken kirika ati neteronki moa ochoma iki jakopira bakish liman kai
epan bakera bakish yamé jain axeti xobo pekaokea joxo jotiai yatainbakanke
yosishokonra jawen bake ainbo shinan joni yamé jikiketian moen rishkiai
eara bakish nete xabataitian maijoshiain kai nokon kaibobo rarokainti kopí
nokon papanra joxo shino bawaparanta joshin piaitian yamekiri jaras akin too ake
bakeranonbo jakoni teeyamaitianra jaton teetianoa potakanai tee senen'ayamaitian
nokon yoxanshokora jawen jatibi raotiboya iki jakopira ani xeatiain kax mashá ikai
nokon rayosen wakara nonbeta iki jakopira jan raonaitonin moa chachike
bakish yantanra yoikanke niweabatai jakopira noa rama netebi liman kai
jakiribironki bawan kate joai non xobonko joketianra wetsa chitemeran imati iki
pororokara kikin xana iki jaskaratonra nokon pia ainbo bakish menoibake
nokon wetsa korin soira itimabi maijoshiain boxon tsonbi koirayamaa mawayantanke
wetsa baritianra ea wetsanko teeti kai jakopira en pikononxon jato yoiibake
chaxobora chibanananai inon bikaskin chibana jakopira inin biti atipayamake
enra ja bakeranonbo itan bake xontakobo westíora bewá axeti yoiibake
jawenkayaki en yomeratiki amakiri ianman icha ikenbi jan ati yamaketian
nokon titara yobebaon ea retenana iki manon parana jakopiri nato neten eabicho iki
ochitibo jenen mapoa onitsapitainra nokon bake jato ikoxonbo paro shitamake
waka awinra yamé kamoxan natexa shakoyamai rakake moa mawatibishoko
jaabebomeaxbira koka pakeke jatianra nokon kokan kaxon weninke iwe ikenbi
ochitira moa yosishoko ikax xetayoma iki jakopira bake jojo akinbi natexyamai
nokon epara rebokia ainbo betan wanonike jakopiriki ja paro riboki jaa
waatara chitonti joxoya iki jaribarake jawen wiso chitonti jaya pishtanko kai
yometsobora papan xobomeran jikikanke jikixonra pichika wanranka koriki bokanke
korin yakara bakenkastimaitian jawen tsaben potsixon jawen bake ainbo bixonke
paenaibaonra bake oxaa ikenbi jishteanke jakopira bakeshoko yamé winii jeneyamawanke
riosen janenko noa wanora westiorabichokeska iki jakopira non awin peká menitima iki
koriki benxoatira en tita yamé meniwanke ramara non jan atapa biai yoa anoxon
xobo pexewainkora titan kebo pei joyona iki jara non wanin pia jinaaxonai
jaweribimein en nokon papa yokati iki enra yokatai westiora laptop jan kirika ati
enra yakaxonbi namake nokon tita bakish ochokeax jaweki ichaya nokotai
kachio kaxonra en wasa tsamata nokoke jatianra ike ja yoinabo wiswis iakebaini
bawan biman ani xobora yankoman sikaya iki jain kaxon jato kenatanwen
bakera bachimeranoax jisonke jaskaketianra nokon watanin chirishkike jisonketian
papanra yoike yosi koshin jawen motoro bomaribiti jan yomerai kati yamaketian
nokon bakexontako isinaitian oinira ea oxaama neteke ramaparira ea oxakasai
epara joaxbi nokon xobon nokotama iki bakishra eiba jobirati iki manaabanon
enra nokon bake yoiibake motokaro xaobo bemati nenonxon jato benxoamanoxon
kokan bakebora meananai anishokobo ikaxbi jakopira jaton rekeman jiwin rishkike
korin benxora jawen titabetan kachio wainko kake paranta joshin bii
moa kikini isina ikenra basimayamakanai jaskara ikenra oinbainxon raonkanai
oi bekasaitianra yamé kikin xana iki bakishra oi bebirati iki mananon ikanwen
papashokonra mesko bimibaon tonon mishkikin biai jakopira jan icha yapa beke
jaribiki nato ani tsinkitiain joai jokentianra non mesko jawekibo yokatai
yamera yoshin xatan xonxin ikai joniki yoikatax jaskaaxon jato onantimamakasi
papanra jawen nonti retekiake anicha inon ixon jakopira noa icha bekanke
kashinawabora wetsa kaibobo iki jabora jakanke purus akanai paronbiribi neneax ochobires
atsaxeatira akasaibaonres xeati iki ja akashamaibaonra ayamaribai tsonra awe ayamai
nawabora non jeman joax iakekana iki non jemankoxon jato jeen akana ikax
koman karora kikini xenatai chi iki janra non yapa betan paranta xoixon piwanke
nokon jochira non rao xeakinbi samayamaketian jan kopike ja kopira xenon keyoke
wairorobaonra joni joxo maroai yatanaxon jato janepakemake jakopira pakekanke
jara jama iki wetsabokayariki jabora moa onanax jabakana iki yatankanaketian
non jemanra jakoma jonibora jake jabora neteshamanax nion jemanko iikanai
nokon yosishokonra yamé tsinkitiainoax jokin jawen manan rochiwanke jakopira nitikoma iki
enra nokon motokaro yexketi onanke ikaxbira rama en atipayamake isina ikax
jemanra tsinkixon westiora shinan ake jaskaatananra non pochan teetaibo jikimake
bakebaonra ea oroxonti yoia xobi mapoares iwanke jakon'akin orokanama chikishkin
jeneboki reboki jawekeska iki moara jene nabaiti oxebo iki moa bakox toxbapaketires
wetsa bakishra ea maijoshiain kai nokon awinin jaweki yokatabo bixoni
chaxon en retexon beara bai pochinikomeax jirike ikaxbira en machitonin nameke
xeatianoxonra non paranta joshin beke axonra non toai jaskarashaman xeanoxon
non anibaon jaskakinshaman yoia ikaxra noa bakeshokotienbi jakon eseya iki
titanra mia manabaitai min tee akinon ixon ikaxbira moa tita oxaa iki
titanra moa pisha anishamanbo akashokobo ikaxbi iki jawen papitishokobora maxkake
jainxonkayaronki papa yometsobaon waranka soro too atin rakeaxon bichin'iibakanke
bakebo bochiki xenan bixoni neetaxronki koka pakeibake xenan poyan ponskebeirani
nokon yoxamanra jawen bene ianman kaxon yomeramakatitai wame itan amakiri chachi
nokon nachinra jawen bake eseai jakonax ani pishtanko kax inon ixon
jonibaonra bain kakin tanpora aabainkin jato onismai moatian jaskati ikatikanai iken
kirika akai bakebora jaton tari benbayabo bekanke jayara kirika aki jikikanai
jonibaonmein jato jaweki rotoai xobon nokoxon yometsobaon jaton xobon jikixon bonaana
paro napon kakinra jonibaon ronon'ewa paron koshkita oinwanke jakopira ratekanke
jawe bewaki nokon bake bakish yamé ichanko bewaibata jawekeskataniiki iibata
nokon titanra ea chopa bixonti yoike yankontanishaman bexonara moa koton'ake
miara yatankanake ishtowe ea nokon papa betan yoyo ibanon miara xepokanake
jiwi tanonkora shino tsamake jainoara nokon kokan wanin pian tsakapakeke
paro naponra koshoska tsamake jakopira noa basiai jabo winotikoma iketian
jakoma jaweki ikanaibo oinyamaibora non jato pikoti jake oinyamakanai kopi
xontakobaonra jato tsinitiain xewinke jaskara kopira yamé waranka soro biwankanke
yoxanshokonra riman kakinbi jawen chomo boyamake jakaya maroti ixonbi
jawen ikaiborin ja rama nete nokotabo bakishra non onanai jawenki tsinikanai ixon
ichabiresakin jato niatitianbira icha keneabo kopira rabeshokores jato niakanke
non jato aniorabo axona kopira maxkakanke rama maxkochabo jato axonon iaknwen
wai pasenenainki papashokon jawe banaa akama ikenra en konxan banai kai
ramatianbora moa jonibo onan iki nonra jato paranti atipayamake onanribira ikanai
non reken yosibora isionmabo ipaonike non raobo xeaibo ikax koshi itan raya jonibo
nokon epanra jawen awin bia iki raonxon jakopira jakonshaman jayamakanke
xane inkanronki jato tama tobanxon menipaonike banatimakopi yoashi ixon
moatianronki xontakobo benoketian jawen anibobaon jabé raanpaokatikanai jan oinnon ixon
nokon papashokon paranta joshinara bokan pikin keyoai kaxonpari paranta bitanwe
titan atapara xobo chicho poikaina iki paranta peinpari soawe
maekawara roati keotai netetiibi mawakanti iketian jaskatainra papa too ake
ani tsinkira akanke jainoax onananankanti kopi yantanra moa jaton xobon bokanai
noara mai xenin keenai non axeamis yoimatira ibirai abanon noa apo yoixonkin
awakanronki wishma bakebo binpish jamaxon xonomaa iki jatianronki bochiki banekana iki
piti betan xeati jaken noa menikanwern jashoko non bain kakin jawekianon
epá kawé banenon noa katira ochoira iki non yamé kakin jan joentira yamake
yoxan moa waxmen timayamakin benxoawe min bakish nete xabaketian aribanon
jiwi benabiora xobo akara nakaxai jatianra jiwibo ishtonbires basi ikaxmabi payotai
jiwi chorishbo xoboakin kanoara basiribi ikai jaskara jiwibokayara non anibaon xoboapaonike
moatianra non yosibaon yoina retekaskin maspoainxon manaabi joyamakatiai onanribi
papan kotonra emoira iki rijiyashoko bixonpari jan patsaxonkanwe ibanon joxoi
papan chikera kikinshaman reke iki jakopitra nokon wetsan jakiribi chikeaakai
nokon jochira xepokana iki ja pikonoxra nokon papa teeti iki kopianox
jaweyaborin nokon wetsa jaya ikenra nonbira maroakin bichinti iki non xobon bonon
nokon titan raomeeti yoiaibi iamara jan ointi jake jawekeskataxki benxoti iki iki
kokan nawenkoniara nokon pia baken awá too ake axonra jato mebeske
waka iboboaonra retexon nami anichaabo bike jatian noara maxkoshoko menikanke
bakenra jawen tita keminke jakon'akin yoiabi jakopira rama moa xepokanke chitemeran
papanra waijakomaanaketian oinshamanxon sepai jakon akin akara jakoni menotai
yawa non retenoxon benaabira noa nokomayamakanai wetsaoribores boi nokotikoma
non yosibaonra onanribikatikanai jawetianki wai axon banati iki ixon wetsatianbiresma
nokon yoxanshokonra chomo ani axon manshintinin sikai joshinshaman pikonon ixon
moatianra joni jaton bake ainbo bimakaskin joi yokayontana menipaokatikanai
moatian yosibora ani eseya ipaonike jaskatimabo jaton bakebo yoi jakonax janon ixon
botira neminma iketian jainmashoko iipaketai jato paro napo reokookinnaketian
eara nokon wetsanbi jakoma jaweki ea ake jakopira nokon xobomea en pikoke
kokanra nenke xobo ake ikaxbirki naxbama icha joni jikiti senenma
nokon poinra jawen bakebo yamekiritiibi wenman kaxon nashimai jakopiriki koshishokobo
joxo shinobora main maanax ishtoi boai jaskatainra papan ochitinin chibanxon bike
kokan ana nontira chipekeeke jaskaketianra papashokon mapó chipotaanan boyake
moatianra non yosibo tee atinkobo akinanankanaibo ipaonike ramara jaskarama ikanai
enra xobo bená ake axonra en nachitexon bakebo menipakeke jainbiribi jaton ointi kopi
iparia aponra non jemankobo joebo ake ramara noa maxkake onpax axontires
eara onankasa iki ikitos jema jakopira ea wetsa oxen katainbake ramara en moa onanke
titan chiarexti onayamabo tsinkixon patsawe eara jaya bakin teeti kai
jonironki kapeten natexon jeneori wishkoa iki ikaxbi kshi shinanya ixon potaa iki
papara bababaon tsinikin makaman tsakaa jobo pikoke jara rimon xanaaxon xeyokanke
nachititá jaweki bitironki iki tsinkiti xobonko noa senen jonon kanon kawé
yoxanra paranta xoiki banetai jatian noara ipo rikanibiribi ianman kai
moa keyotamein iki moakayabira ja taranki xanto biti jakon ipachoai
epanra ja wai benainko paranta banakin ochomashokobo banake manan mai iketian
benbobomein tsinii boibakanax jawekeska banekanke jato xewina iamax manokana
non xobo matsotara kikin xabashaman ikai jatianra noa jakonshaman ninkakatai
oa joni non xobo koiramara noa jakon'akin koiranxoinbake rama kakinra non potaribiti iki
nokon yosishokonra isan wisoshaman nabiroaxon kachikea beibake ocho ikenbi
yapabo yaemeax jokonaitianra nokon papan rikanxon meskokeska yapabo beke
miaki jawerato jemamea iki jaskara ikax mia shiro bewa iti onan iki
eara raonmeeke ja yoikanaibo ikaxbira ea benxoti atipayamake jan itima ikax
merayabaonribira ea yoike ea jakonma isin tenemakana ikaxbira ea benxoai
nokon awinra en wetsa jonibetan kachiori merabeiranke ikaxbira en jaweayamake
nato yometso non yatana ea koirankinkanwe bakish non jatixonbi moen rishkinon
xoboboribira apon jonibaon oinnai jaweboki ja xobonko maxkata iki ixon
nonra jaskabi jeneti atipanyamake noara moa mai ibo iki basi ikax
nokon papa meramawe janra mia rishkiti iki mia kaomai ikaitian
xobo chicho min jaweki awe mechatimainko ja mechatara en oinnti yamake
xaenronki ino koshimeexon tari bichinike jaskaaxonronki xaen ino xewina iki
paena ikaxronki joni xontakonin bachin jikia iki jatinronki jainoa rishkikana iki
jene beatian wita tasereawana yantan oinnaronki ika iki moakaya winoa jene beresi
bakeronki jawen anibaon yoikinribiki aka iki moa jakoma jaweki atimabo
kokanronki yapa mawamabores katota iki jaronki kokanki xobon bea iki
paskoa netera riosen bake retekana nete iketian panan xamabo pikanai
xontakobora moa bakeshotianbi teakatai jaskataxra wetsatian ishtonbires tookanai
meskokeska non raoriki isinkin xeati ikaxbira noa onana iti jake wetsabires anaketian
nokon bakebenbonra westiora ainbobetan bakeake ja bake xontakora nokon xobonko iki
nokon bake ainbaonra keenxon bakeaka iki ramariki ja bake benbo moa anishoko
nokon bakebora en jatibi jato noike jakopira en netetiibi jaton jawekiati benai
en onan'yama joibora en tintan tawishti jake japekaora en jakon'akin wishai
titan chonchobora jakonshokobo iki jakopira rama non xeki rene bixonti jake
koman kaya inmanronki ipaonike niwe rao jiwi jai ja piaxronki yapabo isapaonike
non bakebora non jakon joi yoia iti jake jaskatax shinameekanti kopí
enra konxan nonti akai jara ea nokon kaibobaon akinai ishton ati kopi
nato jawekiati noa menikana yoyoyamakanwen akashamakin wetsabo menikanwen
enra xobo aatai jainxon jato tsinkikintibo kaibobo bekankentian jain jato imanoxon
joni ebetan raenaitoninra ea jakoma jaweki ake ikaxbira en ja joni jaweayamai
mia yamaketianra bawan ranko yantanbo min xobon jopachoai ramara joyamai
ea teeta neteshokopari en jato kopi yokabanon non jan jawekiati binon
jenen tapo pemapoaitianra nokon papan jenenkoxonbi bochikeake noa mapotima kopi
atsaxeati paeketianra nokon yoxaman jato xeamai jaribira nokon yosin kachio boai
binon tanaribiaki iká iki moa jakon piti jaskaxonronki binon asokaroya pikana iki
epanra katokanon ixon chopapayo beibata jokon'ake jatianra ichaxon bikanke
janbiribi iitainbironki ika iki koshori joni joi joxonronki aka iki akinkin jawekiakasaitian
nokon chipira jawen janso kopi joi yokakanai ikaxbira jato ikon'ayamake
nokon poira ja jonibetan yoyo ikaxpari kai iamaxra kayamai jeen ikai kaman
korin rina wishaxonki ranwe abanon jawen keena jaweki marotixobonkonia bikin
boe tawira bata isiman ikin xea jakon iki ja akaxra icha joni moa benxokanke
nokon nachitita limameax nokota jan oxatiribi meniwe yamera bii icha iki
nokon bakera jawen piti akantima iki akananara ja bake kikini winiai yoashii
enra nokon xobo tapo bebonkiri benxoawanke ikaxbira namanresai jao jaweki icha ikax
oira kexto ibeiranai jaskakinra non xobo chicho kikin akin mechaakai
janra rabé joni winomaxon tsinikin gol niawanke jakopira jabaon waranka soro bike
papa betanra non ochochakearibi witá bewanke ikaxbira kimishapari maxkake beti
moxo jiwira jakon karoma iki jara jakoni keteyamai jakopira titan axo kechonai
yabira limameax abioinin bakish yamé nokoibake joxonra jato chopa menipakeke
jiwi kensho charonxonra jonin jawen xobo koiranai yometsobaon jaweki bonnaketian
nawabaonra ochokeax joxon jato mai bichinai jain pocha wai anonxon
epanra jawen kirikainshoko jawen dni kan nomiro senenain wishaibake shinanbenonaketian
aponra non jeman joxon eapari jawekiati meniibake eapekao nokon wetsa jainoax kokaribi
enra nokon koriki pichika waranka potaxonbi bia iki jatian yometsobo tsinkiyonamatian
nokon kokara westíora xontakoki kikini yoshina iki kikin metsashoko ikentian
nato wishameran tawishaboriki ja ikai itan akai joibo jaskaribiakin tawishwe tekíjoiboribi
nokon papashoko betan yoxanshokonra ani xeati akin jato chaniai bekanon ixon
moatianronki non yosibaon bakeshokotianbi jaton bake ainbo joni yosi onantiamakanabo ipaonike
waka jimira kikin janxo iki jaskara ixonra nokon waatanin bakeshokobo kopiibake
axeti xobo chichoboki jawekeska iki maton oinna manish iketianra matsokanwen
nokon yoxaman sintanra kikin benashaman iki jaskara iketianra jawen wetsan maroake
jeman tee atinkora rabé jonibicho joke jakopira non rama nete tee ayamai wetsa nete anoxon
arake jakon akin joi yoikin jaskarabo oinnxonra ja yoyo ikai oinnaibaon ake xewinmakin
jatibi joxo shinobora pabikiya iki jaskaribiriki jatibi inobo chaxo jainoax wasaboribi
nokon bakera yamé kinani peokowanke ramakamanbira kinankin jeneama iki
min wetsa chokikinwe maton jawekiaki jonon akapekaora maton rato chokai
non xonbonra kikin chepa icha iki jaskara ikenra nokon titan pichika chepa reteke
nokon bakebora jakonmain pakeke ea joi ninkaxonyamai kopi jaskara ikenra xepokanke
paeribora riosen joi yoii bakish paro chiponki boibakanke wetsa oxeparira nokokanai
wakanawara paronbores inatai jatian jatiribi yapabora ianman weitax jain banetai
epara bakish yamé jakonmanin natexibake jakopira tsonbi ointi atipayamake mekeparii
weninra jawen papa tee akinai jakopira rame nete tsinii kayamai wetsa nete inox
kokara moatian winotaki bewai jaskaaxon moatian winoni benaakin shinanbeiranti kopi
jaskarayabo non bakebo ransai pikokanti ikenbiki en bixonyamaa eara jato oinax rabinke
enra kantsin pei xewake nokon xobo mapotiaxonkin rama yantanra en bochiki akai
jawekeskaxonboki mapó tsamankanai nonra aribati atipanke wetsa bakish tananon ikanwe
jawerano teetiki min poi kaa joketian ea yoixonwe bakish nokon xobonko teeti kanon
nokon waibora kikin manish iki jaskara kopira ea keenai chonka joni wai oroi bekanti
maxanteora yapa benai paro napon nenitinke jainxon biamaira wetsanko karibai
xontako bestekinra jonepaokanike bestea pekao pikonoxon jatian moa ainboshaman
ainbo tootaronki jawen bake tachia itinke jaskara ikenra nokon awinin pontexonke
jabora tsinii ikaibobetan raenanai jakopiriki nokon bake yametiibi jawen xobon yama
nonkayara niiboribi koiranti jake jabo noa keyonkanara noa jan otaati yama inonxiki
nokon bakenra jato ishtokin bakish mawin'ibake jakopira rabé waranka menikanke
papan tita moxochiwintiaxonara rasoimabires iki bexabichoriki jakon'akinra chachiyamai
bakebora paronko boax nashiishamani ikanke jaskara ikenbira jaton anibaon jato kenake
papanra jawen bakebo rishkike titan jaskaashokoara jaton titaki bakebaon joi teneke
titashokora paranta jaxkaya merati katanwanax joke bekenra nokon poin joake
en xobon joxon jisara nokon bake benbo chinikan yomera ike jasin too aka
enra areske jawekeskaki pikotai iki ixon aka pekao en oinara jakoncha pikota ike
eara ike masaresi papan too akin kenenaketian ikaxbira ake jono retekin
nokon yoxamanra ea asokaro kokomayamapaonike kaxa inaketian ikaxbira en jonexon akatiai
non papabo yoyo ikaitianra noabiribi xobo chicho ipaonike moa senenkanketian pikonox
moa paenax timaanani ibekonaitianra nokon papan ishto kaxon jato potaanamake
jabora koshiki chipotax yoyo ikanke ikaxbi noara jaki chipotioma ikax netereske
noara bakish maijoshiain kai taponbetan yoyo inox ika pekaora noa baneribiai
kantsin peira ramatianbo kikin ocho iki jaskara ikenbira nokon papan jato kachiokea papikinke
xeki xeatiakinra non onpax kobinaitian nepotai moa basicha kobinketianra non boteai
jawekeskatax peokotainkoki nato ainbo isinai jara non akinti atipanke benxoti kopi
tsoaki non yokatiki ja maixeni meniti ixon rama nete noa meniwe bakishra noa kai
min axonainko yoiwana joxon oinnabira jawebi yamake moa jainoa meraxon bikanariki
paronkobora yapa akai jonibo iakebainke jainoara non kimisha bawin maroxon beke
nonra pocha joshinshaman rataxon kokoke ja texeara non iwanxon anoxon benxoake
nonra awá chawakan minmeta nokoxon reteke bexonra non jato mebeskin menike
paranta joshin ibatainki yama iká yamaketian wetsankonia benaxon bipainra mato ike
raina itinkora ja metsabaon jato xewinke ikaxbira jan oinnaibaon jakonshamaankin ayamake
nokon wetsa inin nimara yobeti iki jaskataana kirinkobobetan jatibiain paro mayai ninox
enra nokon epa pichika pacha soro bichinxon ribin kopiake moa oxe winoyoraitian
nokon kaibobora atsapotoai teetaibo iki bakish kaxonra non rabé sako bennanai
bakishra sabado nete iki ja netebora xeakanai jainra non jato akanani kai
nokon babashokoriki kikin notsi jaskara ikenra jawen titan moen rishkiai wininaketian
tsaorininra sanin yapabo bixon piai jaskara ikenbira nokon kokan tsakaxon beke
non nokoxon oinnara isokoro yomerakana iki jara noa rabeshoko menikana non beke
nokon yoxaman paranta joshin xakayabi joawe jayashoko non ipo kobin pinon
nokon rayosenra ea mai menike en jain paranta waiaiti wetsa sabadinira en minka akai
papashokonra asokaro saa ake ja saa ikara kokan ochitinin kokoke
min wetsabaonki xobo ati onana onan iketian yoiwe ea xobo axonkanon enra kopiakai
eara yame pochinikon joi kai jakopira en linterna boai yamebi jonoxon
oni xea bewameranxonra en mia oinwanke miara moatianbires masá tenemakana iki
eara chonka nonon menike jatira en mia meniti yoiwanke chonkaribi baneti kopí
titanra jawen chitonti pokononxon montanke yantanparira nebitai moa tsaiketian
ochora en potabeinrake yameparira jabo nokoti joai jainmashoko niai kopibo
en benxoano nokon xobon benonxiwe min jaskaayamara jainoax manoti iki
kochinra mai chirinyorai jakopira nokon papan renexnonxon yatanke ikaxbiriki koshiyora
titan atapara icha iki anishamanbo nokonara kimishashokores iki ikaxbi xoashamanbo
papan xenanra kikin nenké iki neexonresra ja bikanai bochikiora iketian
epanra jawen pota awin nokoreskin yoyo akai ikaxbira jawebi ayamai samatai kopí
enra nokon papa yoiamai nato motoro masata jaskaaxonra ea kikin akin rishkiai
shinan ataanan wishakanamein jakon iti iki jaskara iken kirika wishanon akanwen
nokon poishokora xoman kechoa iki jaskara ikenra nokon titan moa jenemakasai
enra isini rakatabo benxokanon ixon jato rios yokaxonai jatianra jonibo benxoai
kokan nontira naoboya iki jakopira jakonishaman non winaabi ponte kayamai
en katoainkora seneman iki jakopira non yamin rerati jake pontenoxon
bakishra en epa xobonkoinia nokoi kai nokoxonra en yoii kai jaskati itimabo
enra kakin bokinai jakopira ea jabesenen ja botinribi kai kain tee akinox
chomo senpan naskinoxonra en moa xanaake janra chomo naskiai jene tsiwinaketian
isabaonra joa jene noxoai aka pekaora noyakanai bokanai yantanpakera banerikanai
moa yoi yoikinra jenemayonkanke ramara moa ayamakanai koirankana iketian
nokon babara ea jain oxainko choronaitian sinaaka moa iamai joi ninkatai ikax
nokon watanin bakeriki kikini yoranbi iki axekonshamana jakopira ikai jenea winii
en jiwibo banaibatara moa kikin akin yatanabo iki ramariki jakon'akin koirantires
moa noa pontekainti ikaxbiriki panyaribikanai jatianra boti repiribiai jato bii
nokon yoxamanra atapa taxokin kikin akin xokake jaskabira korin birin yoa ake
ea tasonman atsaxeati xeamawe basoshokotonin akaxra ea potoyamai ichamaira iken
nawaboibakeara en atsapoto biwanke jara rama non nokoxon shibi axon xeai kai
kankanki jawekeskakin non xeati iki jawen jenera jimi bataya ixon xeaa jakon iki
jara jaweranoaxbira joa iki nonra onan'yamake ja jonontinbiriki jawekibo manoti
epan rakotiribira ike manoti jain patsaxon panin'ibatabicho bikaskin oinna yama
yawishakinra nokon bakeshokon sikake aka pekao oinnariki kikin jakon'akin aká
atapa kakinbipariwinokin binon iwé non ramabi biabira pisinake jaya kakinbi non binon
non bakeki tsobe joi ika joyamaketianra noa baneribiai jato biyana
yamekiri tonkon tsiniira nokon bake benbo chakaananke jaskataxra bexteya baneke
riosen joi yoiai joniboriki jankoshbo ochokeabi ninkatishaman jatiribibora joi namanshoko iki
ainbaon benenra ea nokowanke jatianra noa timaananwake noara senen iwanke
jokashamarake min bake non iwekasabi yantanchara icharibi jainaox bekanai
xobora ichaxon taxketi jakon iki jakopira bakish yamekiri en jato akinai
jawekeskatax peokootarin min awin isini jara non raomeemati atipanke apo yokaxon
en waka tenexkasabira risbí yamake bakish bixonra en jato tenexpaketai wetsanko bonoxon
nokon yoxanshokora kentibaon maxkashoko iki ikaxbi oinxon paranta joawe
beskomanroinki moatian shipibo jonibo chii bixonike jainoaxronkli chii pekonike
wamera jinpanya iki ja kobiankara kikin xetinshaman non piai jaskaribiriki jawen poko
nonra jakon akin shinanshamanxon kirika wishake ramara non joe motoro apo yokatai
korin manera kachio kawanke wao oroi jara yantanpari jawen xobonko joai
nokon yoxanshoninra pikaskin aton betenke axonra jawen kaibobo piti kenake
nato maixenira marotiribi iki jara chonka pichika sorotani iki ikaxbiriki non jan biti yama
non waka awinbora narto oxe bakenai jakopira non kikin akin koiranti jake bakenai kaman
jawekeska chopaboki min titan saweai nonra onanyamake nato joshin chopa bixontiriki
titashokobaon saweti chopariki nato jakopira en nokon yoxanshoko nato yankon chopa bixonke
tsoarin oa joni mibé iitai jaskarabora non jeman joax jawekinin yometsokanai
inka yoashininronki shipibo jonibo atsashoko yokata kaketian bina keyamapaonike
moatianronki ikaiba kaxon jawekiati yokapaokanike ikaxbi inkan jato moa axonres menipaonike
eara titabetanbi chiponki kai matonra rama xobo koiranai noa joai kaman
enra jawekiayamapariai enparira bakebopari jawekiamaa iti jake japekaora en akai
bari chikira yantanpaketaitian xeki wai ikainko paketai jainxon xeki pinox
era ikon iki shipibo jonishaman enra yoyo iti jainoax wishati onanke
jaskaratonbiribi mawati iká jakopira ike jain kamanres nato ainbonin jawen jati nete
papanra mesko yapashamanbo beke rama non kaibobo mebesnon iwé abakanon yoa akin
non mankoara moa tototani iki min kaibobo tsinkixon boxontanwe abakanon kokokin
ea joi shinankintira en mato kenake shinanparinon akanwen non jiwin teetaibo jikimaamabi
nokon kochira mawake beneno xeamakan jakopira en moa jato denuncianke
meketarin min bene ja isiinbatax jaskara ikaxra jawen yora paxnapari iki
bimanra jawen kirikabo icha tee iketian senen'akamapari iki bakishkamanra moa keyoa ikai
nokon kaibobaon ea banekanara ishton joyamai ayamakanara yantanbi neno nokoti joai
jashoko meeresi axeakayarin ramakan ochoxonbo kenakanabo kai jato ransamai
jawekinin meniananaikeskatiribira noa non kaibobobetan tanati jake noara yoashimabo iki
enra ochomakea ainbo bia iki jawen aniboiba simanantiibi kati kopi
min kirikameranra en westíora joi wishake yoyo aka pekao ea joi bemawe en onanon
nokon wetsan baxo beara non bakish yantan piibake jakopira ea bakish ianman kashokoai
rikani kaxonbira en bishanmayamake yatantikomara ike kikin ononyorabo ikax
jonibaon xobobora chikeyabires ike joeyabo onpaxresra jemabaon maxkakanke
nokon awinironki jakayaribi ikenbi inoki karo bii kaxon kikin koshin sai ixon ishtoamanike
jawekiakinra non rios irake ati jake jan noa jawekiatibo netetiibi meniai kopi
nokon kaibobaonra ea jaton xobon kakenbi pimayamake jakopira en pikashorai
nokon ochitira moa nontin naneta iken en botanke kaxonra westíora shino bike
nokon kochira moa kikin xoa iki nato wetsa oxera non reteai kaibobobetan pinoxon
jabaonra jatonres rekenxon maixeni apo yokaxon bia iki noakayara chiniora katanke
apora jabé teetai pikoax jakonshaman iki jaskara ikenra jawen papan ja apo timake
ja jonira jakoni jaama iki ramara wetsanetebires jawen kaiboboyaxon timakanai
apora benbobo itan ainboyaxonbi jawen teeti xobomea pikokanke teeyamaketian
enra nokon bake ainbo ea imaribinaketian moa wetsa jemanko bakish raan'ibake
papanra atimainkobi ani xobo ake jaskara ikenra mai ibobaon ja xobo ras amake
yosishokonra wainkoxon shanó rerake jawen ani machitonin retebainokaman
xobo tijera axonra en okenbekonbi yatanbekomai ayaxan nexakin ras itima kopi
eara shokores chexai ja maribinan tekaa xobon nokoxonra nokon tita en raonmai kai
westíora jonironki ainboibakea merakana ishtoi kax koshoskakaini ka iki jenemeran
ipo poko kobianka jeneribirinki jakon iki jan raomeeti jimi bata isinya ixon xeati
bake jakoni oxanon ixonra tekakanti jakon'akinshaman rakanxona iti jake
oa itinkanaboki jaweranoax bekanabo iki jabaonra noa rama nete ichaake
inon wanonra joni chomoake jara liman kakin boai jainra ja maroi kai
nokon bakenra popobo tashiya jawekiati ake jara rama non bariapan piai
meskotira xekenkan yora ikai ja roati jaweti nete pekaora non kaibobo mawatai
jawen bake shinani onisaxra sanken jabe winike jakopira en yantan pikokinwanke
moa aros ikashamanra ike jakopira senen yoin yamikenti boteke meshonaketian
ian kexara kikin icha mainbo tso tso iibeiranke jainoara nokon baken tsakapakeke
nokon papanra yankon chexen jawen xobo sikake chichora joxon naskike
ichaira yakabaitira ea paxkinke jakopira rama yantan ea tantii kai paro naisi
jakomashoko xobon nokotaxra noa mainbicho oxake bakishra non xobon jakoni oxai kai
xokebaonra yamekirishoko chanpo pikin keyoke jakopira moa maxkatax keoti peokooke
nokon yosinra ea rao amaa iki ikaxbira en samá senen'ayamaa iki jakopira en raonyamai
ja karibi riki jan atsaxeati tokonti jan akara kikinishaman bakoxkiranai neseeshaman
nokon rayosen jemanko xobo anoxonra en yoiibake ikaxbira koshibo keen'yamai ea jain itin
min ayamanonxiwe jawebi yoikin janriki miakaya joi yoiti jan mia jenea ixon
nokon yosishokon machitoriki kikin ani itanribi kikin kensho janra en bakish oroai
jan piaitian oinresnonxiwe ja min oinara moa pikin jeneai jatianra piama banetai
eara xeaxbi xeaama keska iki ea ichashaman xeati axonwe en potokaintiaikin xeabanon
ainbo raonmistonra ea poabainke jaskaa pekaora ea jakontani iki jakiribira en amai
enra nokon kaibobo nokon awin onamakaskin noviembre oxe iweai onankanon ixon
bake jawekinin kopiketianra onanyabo koshonmakanai jaton bake benxonon ixon
jatibi jemanboribira jakoma jonibo jake jatokira noa raketi jake noara yometsoakanake
nokon watan bakera kikin chikish iki jara jawen xobon oxa oxaresai jawebi ayamai
bakebora kirika atinkoniax jokonax kakan wainko bokanai kaxra yometsokanai
nato joninra ainbokin saya sawea iki jakopira jawen anibaon xobomea potakana iki
yamera westíora joni nokon papan xobonko mapeta iwanke jara ochitinin jojo aka ishtowanke
kirika akinra aresbirestima iki rekenparira non shinanai japekaora non wishai jakonshamankin
noara rabé ochitiya iki ja rabera tsinibekonai yamekiritiibi mashi tsamatainko kax
nonra ramakaya aniainbi mishito jato meniai ramara noa westíora mishoyashokores iki
min ochitibo nexabainwe miipekaora kanake jaskaaxonra nokon wetsan joi en ninkaxonke
papara nashitaanax joke jainoax jokenra jema senenainxon kenakanke jato raoni kati
keyotaitian chibamabokira min oranshi biti jake onpaxribira jonibo keenai bari xana iketian
nonkon titan nononra sokota iki yamekirira noa rabé marowanke jan rao binoxon
nokon wetsanra xenan satanmanonxon chikeake bakebo neeyoraitian satanaikaman
epa manoketianra non meskokeska janebaon kenake ikaxbira non merayamake
nokon babara kikinshaman yoitima iki jakopira wairorobaon chitemeran xepoke
chiniyora kaxonra en bismanreske moakaya karon kai ikaxbira ea oxetiibi manatia ikai
kirika akaibira en nokon tita isinai ninkaxon en beke jakopiriki moa kakashorai kirika aki
karon kaira nokon bake kikini oxake ramara ja besoax onisribiai ikaxbira en tantimai
nokon poira jakoma shinaman yatanke enpari ani jeman iwebatan tantipakeketianra ea joai
jakonma isiman itin chachitaxra ea jakon'kainke ramara ea jakonchaboires iki
ea join akanara en jato ninkaresai enra jato kopiyamai enra jeneai riosen mekeman
nokon epan xoboakara jesusen koiranai jaskataxra isin'ya jonibo xobon bekanai
inora xepokana oken kawanbekonai pikokasi jaskara ixonra chiké ras ake
papan xobonkora kikin serebina ichaira iki jakopira en jan raonti beke
nokon xetara kikin wacho iki bakishra ea raonmisti xobonko kai xeta tsekai
eara nokon awinin jenekin yoia iki jaskaketianra en oinresa iki wetsabetan kai
miara jainkamanres nokoke enpari yokabanonjaweki winokaka iki ixon
nokon baba rabera jawekinin yoashinanai jakopira en jato koiranxonai
joni tsinkiaxra ja apo ikasai jatobetan joi yoianan tsamakanke jawen joi ninkakasi
chiponkirira boti riri iitai janra ea kati jake enra bakin kirira ati jake bakebobetan
nato jain oxatira jakonshaman iki enra neskararibi nato oxen bishokoai jain oxati
nokon papan yoabomein jenetain jawekeska baneke nato oxekeyotainra noa oinni kai
epan axonyamaitianra en nokon waata karoaxonke axonra en tsamanke jawen xobonko
enra koriapiri tsakakin rotoxa iki japekao akinra en jakon'akin tsakayantanke
joxo botira onsa iki jaskarabokopira ea jainoax pikota iki jain teeyamai retekanaketian
waka rebokia bekanaironki non tenamanxon manati iki jainxonbi reteti kopi
jaabaonbiribira jaton xobon teeti boke ramara jatobetan teetai semento xoboaki
nokon bakera moa jaskaakana kayamai janra wetsa tee nokoke xoboati tee
bakebaonra ja atinkobibo jan matsosti akashokobo iki jaskara ikaxra moa axekanai
natoboparira en jato raanai eara rabé simanan pekaopari kai nokon teera en keyoti jake
bakish yantanki min jawe akai jawe ayamakin ea bakish tee akini jowe enra mia manai
papara jiwin chachike akinbironki jakomakintani ake winonyamaketianronki beroki akeanke
minra rao xeake rama samawe jaskaayamaxonra min isin nokoti atipanke benxotitianbi
bashosh jisakanra nokon bake tekake xenaman neeketian jakopra winii jenetamani iki
nokon bakera kikin chanka iki jaskara ikenra baimea ochitinin natexke ishtoira kaitian
asapara non jato marotiakin yoia iti jake jaskaaxon non aroshokobo biti kopibo
yobinbo banapekaora non koiranti iki jakoni xoxoti kopí non koirayamara choshiai
moa kaonoxra en benxokaake ramabira ea kai jainxonbipari ea manakanwen
kachiora westíora mewe kikin penpenbo kikin ichaya iki jain kaxonra non ointi atipanke
enra maxeya ianman yomerakatiai jainra ikatiai kikin yapa icha meskokeskashamanbo
enra shipibo bakebo jato yoiibake jato ikinti moa mashábo tanati jakon inoxon
ani waporoninra nokon nontishoko kikin akin ea moshananke ramara ea nontioma iki
nokon tasemetira en saweshamanyamai kikin akin koirana ishtoinra payonaketian
noara simanabo non asesorbetan tsinkitai jaaskaaxon non teebo keyoti kopi
jene ichaira beaitianra nokon epan bochikicha tapoax noa jain yakaibake nokon waatabetan
enra kachio kakin nononman bachiaka oinwanke jakan moa maton bixona iki
noviembre oxera kimisha chonka neteya iki jatian febrerora rabé chonka posakayares iki
atapa bachiakanaibora nokon titan nawabo jato maromake jan rao biti kopi
jawekeskati ikabira ikibetin nokon papashoko isini bakish kaxon oinni kabanon
yosishokonra chirankotanan jamakin tonko wetsankores raanke jatianra nokoyamakanke
chonomanra jawen chitonti wiso nawabo maroke jainoax jawen koton itan maitiribi
mapokon ikax bochiki noa abionin kaara jakonshamanres iki noara jawe iamai
ainboboronki maijoshiain tsinii bokanai atalayan janenko jabora kai jato xewinti shinanya
epara tsinititianbi kachio kawana joama iki jaweki winota shokorespari mananon ikanwen
chiakatonin jakon akin aketianra en wame anishaman pikoketian chachikeanke
enpari rario ninkabanon tsini peokookanai kaman moa peokokaketianra en ninkakin jeneai
eara nokon tamonko kikini jotitai eara bechoshiibiraipanon xobomeax paketi
papashokonra mai aniribi sanken meni menia iki ramakan moa jawebioma
chopa pokobotanaibaonra kikin icha ake jara bakish liman bomakanai jainxon akanti
non isinxon piara noemabobi iki ramara moa jakontani iki eara moakaya benxoai
nokon patoroninra ea jawekibo meniresai en kopiakai kopi ramara en jawekibo beribake
pan tsosaashokora en pike jakopira rama en icha bii kai yantan jaya xeanoxon
enra jato bewá mashá wishaxonke axekantikopi jara noa nopoki chonka pichika baritian bewai
bonara jiwi ani reraxon bikanke ja biaxra nokon yosishoko nawaiba maroi kake
nokon yoxamanra en kenchakan pimake jaskaribiakinra ea korá kenpon xeamake
nokon papashokora pishtatian jawen rawi betan wexaananpaonike ainbonin paranan
kabori bachi pikaskinra nonpari baritiapari manati jake jatianparira ja jawekibo jake
jawe jaweboki non ati iki non pishta jakonshaman pikoti iketian
eara joke riosen raana matobetan kirika yoyo aka pekao shinameeti
nokon titan chitontiriki joxoshaman bakishra mia bexonai jara min koiranti jake
wairorobaonra yometso yatanxobi xepoxon westíora orashoko imaxon pikoribike
en riro bake biara rabe netepekao jabake ramara non onanyamake jaweranorin ixon
ainbo joiabora jatibitian join akanai inonxiki janbi jato amaxon amai kopiaamai
nokon titanra mawakin kirika wishabainike jaskarainra en onana iki ea koriki potaxona
enra nokon agenda ikainko jatibi jaweki en wishaa jake jara tsonbi yoyo ayamai
paerininra onpax papa rios koshi yokaxon jato tsatsakin jain ikabo ake
kasorinanra kopi iki ramara ea moa nopokiain kayamai ikaxbira nokon baken ea boai
papa betan titra ikitosain kabekonai jainra westíora oxe iki bokanai jainoaxra beribakanai
titanra yoashikin konfiti jonea jiman pikin keyoke jakopira yoashitima iki
nokon wetsan torta bea pakexpakewe non jatixonbishoko pikin tanaresibanon
jain yoikanainoiaxra ja jonibo pikoke ramara kachio bokanke jainaoxra yaméshoko bekanai
bochikira itinke bakebo neemaxon mankoa biwé icha iketian sakoaxon botanwen
chitonti ishokonoxon yokabanon jawetiki ea kopiaatiki ixon eara maxkairake jan piti biti
nato jonironki min tari keneaxonki benxoaxonti iki jakiribi joxonronki mia marokin bixonai
nonronki kakin keshanshokoti iki nobé kakasiroinki iki tupanko ani xeatiain
min bake en iwekasabira jawen meratinin yatana iken en beyamake jabé sinakashamakin
joiyabo ikaxra jonibo jakonshamani jayamakanke netetiibi sina sinataibires jakonshamama
boti winotai oinxon taxnankanon jaskaaxonra non jaweki bomaa winomakanai jain potoyamakin
non jokin oinara ichatamatanima iwanke jabora botin bewankanke jatiribibo karon
jaweratonki mato joa karon iamax botin noara yamekirishoko karon jowanke
kirika akax pikobotanaibaonra moatian axeamisbo pekaori potakanai jatokaya jainbire iken
moaki kirika akai bakebo pikokana moa pikokana iketianra noa jatobetan tsinkiti jake
akanashoko ikaxbira maxakatapari ike yamakayara mato kikini axeai jaskara atibo
wean kexa kakinra non yapabo kerakaabo chachichachibainke noara nokoke icha yapaya
nokon bake isinaitianra non onanya amakin botainbake jain non boara ike benxoi
nokon yosira yomerai iketian jakomakanke jakopira bawan ranko mawake
jawekeskarainboki non jato nokoti atipana ja netetiibi bain pikoxon jato yometsoakaibo
ainbo bestetara kikin metsashoko iki jakopira jaskara ainbonin jonibo keennai
jawetio basiboki koshori joini pikotai jabora min ointi jaje non onanti topobo
oa jonibaonra akai shiroxonbo osankankin noaribira jatoki shiroyamai nonra jato oinresai
eara jato shinamai iki noara jatibi jan chipotiaribi iki noara jatikaxbi senenbires iki
jabora chini nokokanke ikaxbira ake oa wairoron jato jikimakin jaskarara iti yamake
jonibaonronki yomesto yatanxon jiwin nexakanke jainoaronki titabaon moen rishkikanke
bakebora kitamoro isiman iki ikanai enra jato yoike koiramekanti jaskayamaxra isinkanai
mia joyamaketianra en onanyamakeanke nokon bake isinaitian maijoshiain bokana
shipibo kirika akibora jakonshaman bewa ikanke jakopira jabaon jato xewinke
kanpon ishtoi iwanax joaxra ea miskoke jakopira ea moa kayamake jakiribi
nokon yoxanshoko isinai ikenra en yokake papinonxon jatianra ea yoike akinti
enra nokon tita xeatishoko yokake nomiorakin jashoko bain kakin xeanonxon
enra pacha soron jato akinbake jan jawekiakanti kopi jariki riosen tee
sanken rinara akana iki jawen anibaon benomanoxon kikin ochó bokankin paro natanmakin
yawa yoa axonra moa waketian botexon non jato pikinnoxon kenaibake
enra westíora bake menobainkin jaki kosina potaa iki ikaxbi jaabi akaskimabi
kokara tranpa atanax joke jatianra yamekirishoko ja oini kaitian ea kashokao iki oiini
natobaon ipo betenketian jatoki yobesnoxon manaariki en aka pekaora moa ea kai
moatianronki xontakobo jaton xebi jana xatekatikanai jaskara ipaonike shipibaon axé
wexaanani iwanaxmein non yosibo jawe ikatia ikamabobi jawebi winotama keskaribi
mankoa bimiyamaira papan taxteibake jaskabiribiakinra karasonin rishkikanai biminon ixon
jonora mawakonama ikax jeneori choronke ikaxbira non chibanxon binike
nokon papashokora paro napo reokooke jawebiomara baneke moakaya bai koshin boa
eara nokon awin manai tenaman joke jara maijoshiainoax nokotai rabé oxe pekao
keteakamatianbipari min motoro jatibiain oinwen jawen xaoboki jatibitani iki ixon
nokon papashokora jawen mekenki jiman tekaa bonbonax mecho baneke shinshinya
jaki jakonmareskinra ja jawebi yoiamakanke jakopira rama nete kirika aki kayamake
nokon axeamisninra ea yoiwanke teemanoxon ikaxbira en jawen xobo onanyamake
manxanra ian kexa chankatinke piti sotani jaskakenbira nokon epan ochomakainxon too ake
bake potakanashokora ichabiresi onitsapitai jan akinti yama ikax jabora onitsapiti aniai
nato chopabo jakoankin katopakewe jaskaaxon jawen ibobo meniwe abakanon benxoakin
jakaya kikianki bakebaon jakonshamaanki ayamainbi neteshamanxon kirika aki
oa nokon piabakeboriki jaton kaiboboki jakonma yoashibo ikax jaton titaki kaabo
panel solar ikaitoninra noa joe meniai ikaxbiriki noa non xobonko yamapari akibi
jawen chitonti pokoxonra yoxaman wisoshaman pikoke jara westíora nawa maromake
eara pexon chexai jakopira ea nokon teetian moa kayamake bakishparira ea kai
en aka keskashamanki awé jatianra nato kirinkonin mia pisha bixonti iki
neskara akaxboribira mia maroti atipanke maskarilla shipibaon keneya itan keweyaribi
nokon bakera jawen benebetan maijoshian netexabataitian kawanke wetsa oxeparira bekanai
nokon wai chichoainra rimon jiwi chankake jainoa kaxon bitanwe nenora yamake
nokon yosishokonra jawen nonti bená yantan siwai janra ea bakish yomerai kai
xotora noyai kai poikainke jaskaketianra nokon baban jawen poi soawanke
jiwi maxkonra nokon papan joni xoxoti joa rishkiwanke jaskaara kai sai iwanke
ja noa yoi ikenbira moa nokoke ramara non jabe joi senen'ati jake jakon tee anoxon 
epanra ja oroibata tsamanxon menoai jaskaribiakinra jawen bakenribi akai menoshokokin
moa akanabo oinxon minbiribi ashokowe abakanon min akakeskaakinribi wetsabaon akin
nokon chairiki kikinshaman shirokas jakopira akai jawen wetsa chai jatsanmakin
neskatax joara noa yoikanai jakopiriki ja joni non kikin akin oinna iti jake jara onsa iki
enra moa jato yoiaboribi jake ikaxbira jabaon joi ninkayamai jakopiriki paenketian pikokana
nokon waatara jawen chinexetin kikini nexewanke jawen rawí pishtankonia bachini kanox
kokanra yapa paenaitian kikin icha tsakaxon beke jatianra nokon waatanin jato mebeske
jawekeskarainkoboki nato kirika akai bakebo iki ixonra non onanti jake jato benanonxon
non rao xeaxonra samakanai ayamaxra noa shaoti atipanke iamax xenon keyokin
enra beibake maton motoro jaskaribiakinra en boribai mato banexonkin jakoma shinanyamawe
epanra nonti jabatai bike bixonra jato yoike jawen repintiainoa bii bekanti
nokon papashokon nonti tatetira kikin kensho iki janra en nonti nareibake
mananparira non satipoain kakin winoai jainoiaxra moa noa paketai abion paketiainko
ichaira rao xeai kopira nokon yora jakomaatai ramara en jenepariai jakioribi aribanonxon
nokon yosibaonra noa esepaonike netexabataitian pikoxon nashimakin
atapabaon bachiainkora nonoman akaribi iwanke janbiribikaya rama naaxonkanwe
yakanbirira jawen wetsa paranta shee axon pimake rama noa axonshokowe non ashokonon
ja jonirijki jatibiain jikiresai jakopira akanke timakin abanon onankin moa jaskayamanon
jara yamawanaxbi moa keyoti ochoma jikiwanke nato non tsinkitiain
noara raomeeti xobonko jake repotabo nonra jato koiramekiina iti jake
nokon ponomeranra jimi weita iki jakopira ea paxnai rama netera ea raomeeti xobonko kai
jabaonbiribi onanyama ika iki ikaxbira rama moa onanti iki tsoabaonki jawekibo teei ixon
noara yoibainke semento teatima manxanai kaman moa basicha ikenra noa jao kawati iki
nonra jato jatibi jawekibo akinboribia iki ramakamanbira non jati akinresai ja maxkatabo
apo jikikasaibora ikai yoyo iki jaweki menitikibo ikaxbira non maixeni yokata noa meniamake
kirika akai bakebora nenobo nikanai jakopira onankanke jawe jawekibo ja xobo chicho iki ixon
nato ainbora ikai ea jakoma banemakasi rios rabiti xoboriki neke manish itan oke manishbo iki
atalayanko jotira kikin ocho ika iki ikaxbira ea nokota iki ramara ea nato ani jemamea iki
eara kakonkonia iki tee benai joax ea banetariki ramara ea moa kati jisama iki
nokon yorara raobaon tsaiya kikin koshi iki jakopira en raopari xeakin jeneibake
bawinra baikan aka jina seré akai jaskatainra en yamekirishoko kaxon pichika bawin chachike
nokon epara joi yoi iki jaskaakin yoia pekaora wetsa jeman karibai jain jato yoiribii
en netetiibi tee kaibora wishaboai ikaxbi nato jawekibira tsonbi onanyamake nokon awinires
kaxawarora en banaibake xoxoyamaxra choshiai jaskaketianra en wetsa yobin banai
min bene paenax jakoma iken chibanyamawe miabiribi xobon banetara jakon iti iki
merayaninra nokon awin porokan chexaitian pokonko oyoai jaskaaxonra xena tsekaxonke
tonon mishkikin bitaniira papa ishtoncha joai tonon bekenra non betenai seroseroshaman
titanta jawen koriki bankonko benxoakai rabé baritia pekaora tsekanonxiki
enra yamekirishoko kakin ano too awanke jara rama non yoa axon jatixonbi piai
xobo bochikira westíora senka itinke jainoa non meraara wetsanko kake
nokon titan bawa inara bakish yantan nokon xobomeax manoiibake ea banexonkanwen
en akakeskaribiakinra maton ati atipanke jakonshoko maton tee pikoti kopi
jan akaxra moa kai jakopira mato tsinkitaana teeta iti jake senenbires
xokeronki bochikiax onpax xeai naman pakeketian xakacharon kenatexnike jakopiron jaki sinatai
bakenra jawen papa jiwin renoa iki oxa rakaketian jaskaara jawen papa besoa iki
papanra ianmamea yapa tsamabires beke janra jato xobotiibi jato mebeske yoashima ixon
titanra kenebetan kewe akai jawen chitonti jaskaribira akai koton itan pisha
jeyariki nato chopa patsabo eara tekake jainoa chopa bixon saweketian
eara motokaro aki axeke ishtonbires ramara ea moa kati atipanke nokon teetiain eabicho
nokon kokara jawen isin peokoribi iki oiramabira non raomeeti xobonko boti jake
ochitininra jawen boshi rashkiwanke jabe ochiti akin ramara moa xepoyamai
rama yantanra niwe koshi atalaya jemanko pakeke jakopira matsi iki
enra naranxa ratatai axonra en potsike aka pelaora en xeake atapa bachiya axon
noara yoikanai oinkanaibo mato jakonmai ikaitian jakopira rama mato non pikoyamai
kirika akai bakebaonra bandera keyana iwanke jaskara ikenra wetsa lunesnin nonaribai
okeki tsoa oxai kai mato kayamaitianra ea jain oxati atipanke xobo koirayana
eara paranta joshin kokokasai ikaxbiriki non kosinain yama ramara en bii kai
titan xeatiaxontira en sapen paranta joshin yamekiri bewanke ikaxbiriki tsonbi akamabobi
isinaibo jaketianra min jato oinresyamai minra ja nopoki koiranabo yoiti jake
jawekeskaaxonmain jato non nokoti atipanke ramara en jato nenonxon jato manai yoyo anoxon
nokon jochinra mai sereake ja topo wai anonxon wetsa sabadoninra en minka akai
nato wishatibira noa jaon esebo meniai jaskara ikenra en mato chaniai ja bai chibanti kopi
minra ea ochiti natexmakeanke ochitibokaya teayamawe moa xobon kanon kawe
jawen papa jisabiriki nato bake jaskara ikenbira ikon'akashamai nonra xobonko beai
papan bawin mapo beara titan betenke nami namishaman jara non atsapotoya piai
kesten inonra nokon chopa sawebainke ramara en joketian yoiai wetsabires chopa sawetima
eara basiyamai bakishbira ea moa karibai ishtonshokora ea joibake mato oinni
kochira jinaya iki jaskaribira jake wetsa yoinaboribi ino waka wasa itan wetsaboribi
jarake icha joni moa riosen janenko nashiabo jaskaribira jake ikamaboribi jabora moa ikana iti iki
nokon awininra chopa yomama kexeai janribira akai keweakin yokakanabo ishton akai
konronmanra aros yoa axon panshin'akanai jaskaribi fideos yoa axon panshinshaman inon ixon
sementerio winokantironki ikatiai onsá ikaxbi jabi bokatikanaijainronki joni paena kax oxaa iki
nokon poira jabicho potabainkana winia iki jan shinana ika iki jabicho yamé banetai
titashokon atapabora bochiki peyakabo iki jaskara ikenbira oi kexto beke
titanra noa joi yoikinbi keyoyamake rama noa jatibi yoiwe titá non mia ninkabanon
papashokon wainko xexe bananon ikanwen non ja kopi westíora motoro binon
ian keibara pichakan biai ea bimi benaxonkanwe en mishkibatan non pinon
mato motoro aki axekanon rama jakonshamankin noa yoiwe non mia teayamanon
nokon babariki nokon janeki iká ramara ea nokon tokayo jake janra nokon bai chibanai
eara joke bakebaon piti tenemanaketian nenonxon piira ea joke jawe inonbires
yoinaboribikaya ikebetin ratonribi piaibo jaskarara iti yamake non kosinain
enra moa benxoake nokon jawekibo ramara ea moa katires iki jakiribi xobon kai
nokon asesorariki kikin besté senenshaman ja ainbora onan iki noara yoishamanai
nokon babariki onanshoko janra akai tsinitibo pikokin jatianenkaya onanyamabobi
eara keenai ja axeamisbo jakoni teeyamaibo pikokantinin jabaonra apo yanka koiriki bichinai
eara kashokoai mia chiponki kaitian noa senen rabe jonon joxonra en nokon kirika akai
nokon piaronki jawen titan raana bakish neno nokotai nokoketian jain imatishokopari benxoawe
titan atsaxeati axon tokonwana ikaxbira pisitanishaman iki jaskabira merati joabo xeamake
eara rama nete paxna ibaitai jakon akin piamai nokon masa shinanbora jake
tson jawekiki maijoshiain winota ramara min jato kenati jake abakanon mia winokin potaxonkin
tsini jenxonra min raonmis ainbo benai kai abanon mia rankankin miara jaskara iti yamake
jaweti jonibo reteaboki yoiwana koiramekanwe matora pishtakonin retenake
enra bireske kirika keyoxonra en wetsa ainbo binonxike ea ikon akonkin noiya
ja jonira poinkinin ikaima iki jara maijoshiain awinya iki nenoreskayara beama iki bakeyaboribi
chopa katotainra westíora joni jawen celular yometsoakanke ishtoabironki onantimawanke
tsobé bomaarin jawen jawekibo ramakan biama ikenkan jakiribi min yokati jaikan
isan papiyara nokon papa kachiokeax joke jabichoshoko pishtakonin retenon iritax
papashokora wai oroi katanwanke jain iibaitira yantanshoko nokotoshike
kachio boxonki jaton wai naponxon oinnaronki ibake westíora kirinkoki joi jato shinan
enra yatantaanan pike bakebo eki rabinainbi jatiankaya noa potokainshani ichashaman aki
isinaitian jato raonaibora non xobon nokokanke ramara non rao yokati jake abanon noa menikin
wakan kebichira kikin raston iki jakopira ja pitikoma iki xetinshaman ikaxbi
yoinaboribiriki jawekiakasi non akaiboribi nokon awininra ochitibo jenenoxoti axonke
jaskashamaankinra ramatianbo noa kirika axeayamakanai moatianra wetsaresibi ikatiai
jaskakinbires ashokowe ichatamariki jan min senen'ati minra oinbainxon keyoti jake
enra koriki tsinkiai liman kirika aki kanonxon nenoaxra ea teeti jikitikoma iki
nokon titara moatinbires mawanike jaskara kopiriki nato neten eabichoshoko onitsapiti
jonibora neskarayabo iki janra non yapa biibake bakishra noa karibai ipo bii
enra keyoai kaman kirika ati jake en ayamakenbira eki shirokanti iki enra keyoai
enra jan oroti motoro bibake jara en jan orononxon bia iki janra en bakish orobaitai
konxan jiwiki raston iki jaskara ikaxra moa rerati jakon iki xateax marononxon
kikin akin shinanketianra noa riosenbi non akai jawekiibo noa jatibi jaweki akinai
jatiribibaonra tee senen akama iki jakopira en mato yoiai jatixonbi moa non tee senen'aka
eara moa oxakasi ransake ramara ea jeneyamai jaskayamaira ea oxakasi iitai
titan teotira moa noa maroi keyoke maxkarake maskarilla itan pishabicho
samatabaonra noa yoikanai senen ati itanribi westiora oxe samati jakoma winotamabi
nokon bakenra westíora ainbo bia iki keenxonki ibakanon itá tanati jaskarariki noabicho jaa
yamikenti tapara moa kikin payoshoko iki ikaxbira ea nokon shinan jakon iki
nato celular benxoaxonra en nokon bake ainbo meniresai jainxonra en oinnai
eara nokon jane yokawanke ramara en yokashokoai jawe janebira iki betin
eara moa jakontanishoko iki moara ea paxnarespachoai ramara nokon pekakanres ea chexai
koshin nitanra rabé paranta texkan tsaatai jawen poi biri wetsa bakish liman bomanoxon
enra moa icha akinke nokon piabake jawen kirika atinko ikaxbira oinbainxon ayamai
raonmisai ainbora nokon xobonko joke noa jakonma isinma iká iketian chachikasi
titanra westíora jan kexeti makina biibake ikaxbira jakonshamama iki jakopira titan baneke
jonibo yonoara ja xewatimainko xewakanke jaskara ikenra en nokon chai ras amake
kewe onan inoxra nokon wetsa wasten bechexeetai ika pekaora westíora nete samatai
yantanparira non onanai tsoaki non apo ika ixon ja onanaxparira noa kai
noara atsaxeati itan warapoyabira menikanke non jato xeakinnon ixon akinnon ikanwen
enra jato maixeni ichatama yokake non motoro jan ikai iketian bakishra noa menikanai
paro chiponkira toró ikainko saman mayatai jainra noa kikin kexashoko kati jake
yakara jawen benen washikin meeke jaskaketianra jawen poin timayonke kopimayamakin
ja joniriki kikinshaman yometso maton jaweki koirankanwe matora yometsoanake
nonra jan sikatiboribi bakish bibake ramara maxkake tsonkayaki sikai nato xobo
oni tsosianxonra nato ota jawen witaxain pikota nokon baken raon'ibake benxononkaman
waata miaribi koiramewe isinbora icha iki nato neten papashoko ichabires koiranwen
noa axeabora tsonbi noa bichin'yamai jara nonabiribi iki ramara min tee benati jake
bawin pakex ea shee axonwe parantaribi eara moa nokon teetiain kai iki
nokon bake rabekasaibira non jen ixonyamake ramachaabi jenekana iketian
pani moxara papan jamake jakopira jawen tae soo ika itinke rao xeamaama ikax
nokon yosishokon xoboriki kikin tapo keyaa jainoaxra bawan katen bake paketax mawaiibake
kachiokea baira jan nikanai ikaxbiriki tson naras akamabobi domingo netera non oroai
xenan peinkora bashosh taxnata ike janra nokon bakeshoko tekake jakopira winiai
wetsa jenetianra nokon jema mapoyantanke ramara ayamake ichatama bexon
rama koshi tanaanankanwe mato en oinnon jabaonra jato xewina iti jake
ramara moa pian yomerayamakanai yapara bekanai ja rikayabaon jakopira noa rikaya iki
janra jato ishtonribi akinai jaskara ikenra ja apo ikasaitian non akinti jake nato baritian
koka rains ikax paketara bakebaon kaxon weninke jaskaakanara moa jawen xobonko kake
nonti tayankinra epan nonti pekareske ikaxbira papashokon moa senpan boyame
oabo ikanakeskatiribira mato iti jake jawekeska ikax jato xewina jakonshamani
moatian yosibora ikatia kikin rayabo non raobo xeai ikax rayabichoma koshiboribi
ichairara jabaon xeamake jaton jaskaamara moa jabakanke ramara jato ichamabo xeamati iki
nokon yoxaman atsaxeatira kikin pae iki japari ja neno merati beibakanabo xeakinkanwen
jaweboribimein kokan biai eara kimisha chonka xate manan konxanya iki eara marokasai
xexe wirishbo iketianra en mato bixonyamai jaskara boaxra noa manoresai rastonbora en biai
rama netexabaketianra nokon bake neno ikai janra maton yokaibata jawekibo bexonai
chomo aniosi oinoxonparira nokon yoxaman akatiai tawa manxanashaman tsinkikin jan oiti
nokon anibaonra ainmanbo kaxon akatikanai amakiribo mishkikin itanribi tsakaxon bekin
jene tsosinaitianra jo keotai jaskati keo keotain kaxonronki nokon papashokon retewanke
yoxanshokon atsaxeatira seshaman iki westíora chomonshoko axonra non bobirati iki
noara moa bakish yamé kai tsonra noa chiteyamai nonra moa tee senen'ake jatobetan
jawerano jakanamein iti iki nato jeman koshibo noara tson yoikashamai ikaxbira non nokoai
binanra noa peimeranxonbo tekati atipanke jakopira non tee akamatianbipari non menoti jake
eara moa niti atipanke nokon xatéra moa boota iki jakopira ea bakish nokon wainko kai
jonibora teekasaibo iki jaskara ikenra wirakocha joketian jonibo jabé teeti kachio bokanke
inkan jemanko kax jakonax itankanwen matora yotokanti iki icha koiramekanwen
enra nokon rayos ainbo anicha xoboaxonke jainshoko jawen bababo ikinti kopi
wai senenainkora en wishtininti banaibake axonra nokon baba ranin meni en iboamaibake
nato wirakochabaonra noa tee atikoma menike jaskara ikenra non ichacha kopi yokaibake
rabemein noa menikantima iki yokarestira ibirai abanon jatonkaya noa yoikin meniti ixon
nonra bariapan nawitioma jawekiawanke noara paranta keyoke bakishparira non bii kai
ja bonsin teayamakanwen matora yotonake jakonparira mato iti jake oxe keyotai kaman
jawe kopiboki noa ishton meniamakanai ja non yokaibatabo noara moa korikioma iki
oira kextó beai ninkatirin ja chinitain yakatabaon ninkatima iketian nerichaa bekanwen
binaboki jawekeskarain ika xobo senenainkora kimisha naa jake japari menokanwen
matora wetsabobetanbiresibi chanti kai jato jakonshamaankin onanaxmabi jakoma winoyamawe
nokon yosinra tsosin benai kaxon rabé nabiro taranki beke jara non kobin axon pike
atapa ibinkironki kokan titan kenpo kencha itan chomo joyota jatibichaashaman toeke
jiwi maijoshiain boi kaibatabaoronki mashi tsakake jatibironki jakontani ikanai tapanres ras iká
keshakenbira nokon papashoko jenekanama iki ja ikama ikenbi wairorobaon boxon xepoke
tomasanra kachio kaxon kimisha kebo reteke bexon jawen rayos ainbo meniara betenke
nokon awininra rabéchonka chopa xate keweanoxon moa pokoke bakishra akin peoai
jaweranoa paranta bitiboki ea papan yoiwana min onanxon ea textexon tsamanxonwen
yoxan ea paranta paskeshoko meniwe eara nokon xobonko ja jawekiatiomashoko iki
yawa non jeman jokonaxbira janbisribike non ichaxon bechiteabi jaskaxra kachio boke
ramatian bakebora onainrabo iki kirika akaibo ikax noara jaskaramabo iki
moatianra en bitijai jemanko kakin jono retenike boxonra nokon poi en westíora meninike
moatian yosibo keska ixonra non papabaon netexabataitianbo pikoxon noa esekeanke
motokaron kamarara toshitai ja toshiketianra maton pollo akanai nawaibakea biai
koká jawekiakaskinki tsoa non yokati iki papanra yoiibake metritoiba kaxon biti
nokon wetsa inin nimara nawabo yoa axoni teetai jaton xobonko yantanparira pikotai
wasan katen anibobora chiponki boibakanke jaton yosisho isinaitian ointi kenamakana
nokon papanra nexbakan kaxon roo tsamata bonkonkonia nokoxon xeteibake jaton korakayabi
jisos nashia pekaora nainkoniax yoyo ika iki neskati natoriki nokon keen bake
aros xokaitoninra keyotai chibanmakin napotai keyoti ichabires iketian tantiamakin
rios rabiti xobo sikanoxonra paerinin jato jan sikati yokaibake jatianra chonka pisha menikanke
isashokora jawen naa ras iketian pakeke paketax onitsapitaitianra nokon poin bixon xanaake
yometso jonira yamé jawen titan xobonko kaketian jonemake wairorobaon meranaketian
eara non apo manati yoikanke jakopira rama nete eapari nokon jeman kayamai
epan yorankoniaxra meskokeska jawekibo pikoke jakopira rama moa jakontani iki
jonibora ani tsinkitiainko inkan jemanko bokanke bakish yantan senenaxra bekanai
bawinmanra nokon mishkiti tesake risbí wirishoko iketian bakishra en aribai joai
penara bakish liman kai jawen bake ainbaon kenamaa chopa xate bii
non pitso iná jarestikopira non xoboshoko axonke jain jakonax janon ixon
nawa atsapoto maroainko tsasikainwe non westíora sako binon non jawekiatiriki
papabaonra titabaon nete iketian jato yoa axonke ramara tsinkixon pii ikanai
roninra waporoai jara ikai yamé pochinikon pikoti jaskararonki jonin oinnike
jaskara jisakinbiresakinra bakebaon jaton tee akanke kikin metsa soishamanbo
rama beibakana kirika akaibora bewai ishamanai jabora nopokin netetian bewai
inoronki jato pikasi onsati keotai jaskara ikenbironki rinan kikin koshin sai ixon ishtomanike
non mashpa binonxon tanaabira kestenmabo ike jakopira non biamake wetsankonia binoxon
nokon keenriki ransati jakopira ea jeman baritia akanainko kai jatobetan raenani
papanronki jato bochikiax pakekin ratea iki tapiti payoshoko ras abainkin
jaskaaxon pakemati benaira ikanke ikaxbira nokon papa akanti atipayamakanke onanshokoribi
bari xamankamanra ea rama nete teeke nokon tee ichaira iken jaskaaxonparira en keyoke
jaton koshi jaketianresra ikanai tsinkiti moa ja kaa pekaora westitishoko bekanai
tokoroninra bii icha iken pike jakopira rama non xobon yamatanike jakonriki tokoroya iti
noabikayara iti jake jato ikinai jaskarama ikenra noa jakonmakin yoiribikanai
riosen joi yoira ea noviembre oxen inkan jemanko kati iki jaton jeman baritia akanainko
eara kikini oxake atapa bene keotaitoninra ea rateke jaskaakara ea moa bachimeax pikoke
xawan pikon bakenra maijoshiainoa jawekiati beke bexonra jato mebeske jawen rarebobo
oxakinra non jatibi joe nokaakai jatianra non ichaira oxe nokoketian kopiayamai
nokon poira atapa menishokokana yoa aki baneke jara non kaxon bakeboyaxonbi pii kai
moa kakin ea yoinonxiwe mia kaitian jawekiati axonon mia katira ocho iki
oi bekenbira keras jawekibo tabebayamai kini xepó iketian jakopira papan xabaake
koman rerati ikenra non yamekirishoko peoti jake bariapan kaman poxanonxon
jara maijoshiain kai boti pekaten perakakas iki jakopira ikai bochi kai
nato winti ani sikabokin keyowe min ea maromanon eara jayatanibires kakasai
nokon waira jakomai menoke jakopira en yoike nokon epa ea mapotaxon menoxonti
nokon yoxanshoko rosmira koshichaapari en oin'ibake bitijai jemanko kaxon
korin tinan chopa beara ja jisabiresmabo iki jakopira non biamake wetsankinia binoxon
nokon epara jawen rawikan wexakaskin bena benai ramara oria nokoxon akai
jawekeskaxomein en jato rateresti iki yamekirishoko kaxonra min jato jaskaati iki
jene tsosinbaina pekaora non pao mashin kaxon merati atipanke jatianra icha iki
papan kochiriki kikin xenia jakopira ikai rakaresi wetsa oxera moa non reteai pinoxon
titabaonra joyoxon jaton jawekiati nokota bikanai jatiribibora yamakanke jabora benxoakanke
jawekeska jawekiki min poi winota enra winii kai rawinbeiranke xobon kai
taen jikitiboki jakon iki eara wetsa bakish tawaniain kirika ati xobobo oinni kai
xono raston reranoxonra jawen taponpari rerakanai jaskaa pekaora jawen napoki rerakanai
raomeeti xobora en oiinbake kexaira ketokan boti jisaira jara nato simananin taxkekanai
ochitira jawen xeta xekeyootai jakopira shino chibanxonbi jeneresai moa jan natexti yamaa
nokon merati pishtanko oinwanaxra ea karibai ramara en nokoi kai onsatayamakin
mishkixonbichoki tonon bikanai ikama rikanxonribira bikanai jainoax axanxonribi
enra icha tonon mishkikin bike jara ea keonkasai moa xobon kanoxon
nokon epan bakeriki joioma jaskabi pikota ikax ramariki moa bakeranon raroshaman
jain iitibira bakish liman kaibake jawen titabetan jainoax joaxra senpaya jeman kai joiai
paro kexara kikin joxo bawin icha ike jaskara oinaxra nokon chai kake rikanin
nononriki jenenkoribi jaskataxra matsin aka mawatai bakeshokopari ikax koshimapari
nato tee senen'akariki ja en yoiibata ninkatatonres wetsabaonra jawebi akama iki
bake kirika akaibaonra jaton tee atibikeskaakinshaman akanabo iki keenshamankin akana
soinra jawen papan paranta wai bakish oroxoni kai jainoax joaxra jawen titashoko oinni kai
ja maroti xobonkobichora atapa jayamake wetsankora jaribake jainoa bakebo bixontiriki
nikon benera jawen titaiba kaxon jawekeaxra en piti meniabi akashamai moa potoo ikax
enra yoike non mai moa tsekatima ikaxbira ja nawan bakish yamekiri tsekaribiibake
kokanra manamamea chaxo too ake jaskaaxonra nabiroaxon chaxo nami beke
wetsa bakishra ea xawanya jemameax joribai enra nokon teebo senen'ati jake
nokon bakera bakish yamé ichabebonmeax bewai rabinyamaibake jakopira ake jato xewinkin
enra chichomashoko oro meraxon joneibake ikaxbira en beboshoko aka iken meraxon bikanke
vraen iká sontarobora kikini onitsapikanai jainkaya nato papiya jonibo jaketian
jawen wexatironki kopixonki wexati bonaana iketian jawen rawi moa bichinke keenyamainbi
jabora en onanobobiribi iki jaskara kopira en non xobon jato beke jain tanti yamakanketian
papashokonra motoro benashaman bishokoke ramara bolonko kai onitsapiyamai
jawekiamanonxonra nato bakeshoko en beke jawen papanra ramakamanbi jawebi bixonama iki
jawekeskaakinki non kirika akai bakebaon jaton tee ati iki axeamisnin meniara atikoma iki
titara jawen wetsa arina xoixoni iki jakopira arina betan atapa bachi betan kameskoke
yapa paenai ninkatax kaxonbira en ayamake chiniyora kaxon moakaya ichaxon akin onoankana
chonka kantsis nete diciembre oxera kirika akai bakebaon jaton kirika akin seneankanai
nokonn wetsara reteyamakiinbi yometsobaon korikires boonkanke chonka waranka soro
jaskabiribiakinra nokon epa bakish yamé yometsobaon manan xanken senenainko potabainkanke
noara jatibichaa winokanke ja atikomabires yoi yoikanainbi ramara non kikin akin yoyo ati jake
jan raroatibora non kakin bixonti jake nato jawen jawekiatibo sawetibo jainoax jan teetibo
jawerano ikarin ja too akana joni jawen awinronki nawabaon pekaki too akanwe jiriaronki
titara mankoa kokoi kake jawen bake ainboiba jara yantanpari joi moa jatsanyonax
titashokonra tama toban jawen baba betan piai paranta joshi joataanan
wetsaori oinketianra jabe bakebaon jawen maroti jawekibo yatanaankanke eseomabo ixon
jaskaxonbora onantimaxon jawekibo maanreskanai wetsabaonaresra akanai pakekin
nokon kokara jakonshanmama en oinke jaweki winotai jaskarama ipachoa raroshaman
jawen mishkitirin kokaxaon binoxon ja binoxonra non maimea noin biti iki janra basiayamai
xobo maxkoshoko ikaxki mato tsokasyamai eara jain ikax jakonshamama iti iki tsokashoko
jonibomein jawerano oxakanai joni icha tsinkitara xobobo bochobires ike benax ibakanon
yantanpakeronki axeamis xontako joa ike ea benai ikaxbira eapari procesion ikainko katanke
nokon epara ramatanibi pishtankoniax joke bakishparira en jawen celular banexonai
nonra bakebo non jeman beibakankenbi jakonshamankin jato joi yokatama iki
eeri noara moa keyotainshoko nokoke ikaxbira noa yoikanke jawekeskaboki ika ixon
apo non jeman nokoketianra joinbires mapemakanke non jemabaon teebo yamebiresketian
jato onankaskinki en jawerano kenati iki moachaara boibakanke ibixabira non onanyamake
westíora bakeranon nobé kirika akaira moa atipayamax bakish jato yoiamabi pikoiibake
nokon konxan bananira moa rastoncharibi iki wetsa baritianra mas rastonbires ikai
papanra boe oebires ianmamea yamekiri kaxon icha bewanke beketianra titan kawake
