bawan bimara ja banetainkonia nokon ibopapan nokoxon beke bexonra jawen titan xobonko boke
koshibaon mia jawekibo meniara minpari topona iti jake jaskayamaabira jonibaon jakoma shinantiki
enra nokon poi mapon chexai maraba potsitaana boshó ake ramara moa jakontani iki
nokon yoshishokora oni xeai iki jaskaribiakinra meskokeska jiwi raobo banai wasteboribira jake
nokon yoxaman chomobora jatibi toetai jakon'akin koiranyamaara jawetiishoko nokoti atipanke
kokan bakebaonra machitobo boxon wetsankobires rakankanai jakopira non benaabi yamake
senen soira barikoshin aká beyeske korin iresaipanon jakonmaati tsonpariki noa akinai
sanken bari bakebaon jan tsiniti tonkora tsiná itinke pexe weni yoiwe jato jotoaxonon
ani jemanra jake xobobo tekitekikainabo jaskara xobobora onsá iki niwe koshinra ras ati iki
enra karamina texeketian xobo bochiki perakankin petipiinbake rabebo jainoa bixonra non xobo tekiai
xeki chichara non kenpobaon bariapan jawekiaka pekao jan xeake kenpo soishamanbo
jaweti paka piaki nokon yosin aka ramara ja akin senen'akax kachio kai awá benai
ochitinra jabé ochiti maxkocha maiki potake non oinnabira nimayamai kobitaxa ikax
siná rawan jonibora bakish kachio teeribikanai jaton teera akinbi keyokanamapari iki
kikin atsa xeati paeshaman nechixon papashoko xeamawe jaribi min poibo amawe
isá yakanra moa bewá ikainxonbi noa yoiama iki jakopira non onanama ike
xobo akinra witá kikin chichó niati jake tseketimakopi jaskaayamabira xobo poxoti iki
ani xeatinin boaxra torotax mashá ikanai yoina peoamatianbi aka pekaora orin kawanbekonkanai
ranin katé ea onpax bexonwe jan wichokiti jaskayamaabira tsokas oxati iki
nokon bakera moto jakonmax jabati kake kakenbira jawen wetsan meraxon sinaaxon beibake
wexá mai jain jonibo tsamakanketianra minpari jaton xobon bomakanti jake
metsa katen beneronki nobé kai jato raonpaketi ikax tee senen'akax joira jabicho joai
paro naposhamanra westíora joekeska pikota iwanke ja non jakon'akin oinkasabira nokawanke
sanken barira jawen poko jakonshamama iki yamera ikai estei méskokin piaxmabi
papan wame tashin'akara etseai moa basiyora ikax jaskara ikenra nawan bixonyamake
jeman koshin kenamaa beaxra shipibo ainbo itan shipibo benbobo kerexi joyokanke ani xobo bebon 
xobo koiranaibo yoitaanan mia pikotara jakon iti iki mia jaskaayamabira min kirika ati ayamai
joxo atapabora risbikanshoko nexaa iwanke koiranxon botankanwen para napora choronake
aokia parora moa naxbamashoko iki ikaananronki kikin ocho baneti iki moa jao iwakatax
moa ichaira ochayabo ikaxra non ocha soanox noa chokita iti jake riosen janenko
xekéronora noa oinmakasi wetsaresibitai jakopiriki ja roatai non kaibobo mawakanon ikax
baritia pochinikon xeamisi boaibora moa jakonma isima itima kopi chachikaakana ikanti jake
niwen soinra yamekiri jakon'akin jawen wetsa bencheshoko ikenbi tapitiainxon oinyamakin pakemawanke
noara moa paranta keyókaina iki sabado netera wainkonia bii kati iki
nokon xobora maxkoshoko iki jara en tékiai anishaman iti kopi jain jato tsinkikiinoxon
icha biira inkan jisben bachinko tis ike jara joe keteaxon moa retepakeke toshmon'irabo
en bochiki shakonara kikin icha jima manboanke jaskaketianra atapabaon pike
paro bai koshi winotiainra kikin onsá iki oinnax botankanwen matora jain reokoonake
pishtanko kaxonra non ninkatai wainoribi jariki nawabaonaribi ja ninkataxra raroshaman ikanai
