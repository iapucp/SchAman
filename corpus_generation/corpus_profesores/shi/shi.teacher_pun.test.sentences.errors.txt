nato aranpirira jakon iki mishkitiati jacopira en tenamamea meraxon beke
kokara jainkaman senenres moa teemacanque wetsabo bikinra nokon koka pikokanke
nokon titanra xawan biri jawen chopa payoshokobo potati yoique wetsa benabo bixononxon
paro toro ikainko potain jainra anishaman boebo jake jakopira rikankin jain potati iqui
atsa xeati pae tanamakinra yamekirishoko joxon bokanke rámara paena joai
korin katera jawen aniboki ononque jaton esé ninkakashamai jaskara ikenra wairorobo yatanmake
mokan kabira raomeetai xobo pekaokeax bakennike moa jainshaman kati yamñaax
nokon yoxaman chomobora jatibi toetai jakon'akin koiranyamaara jawetiishoko nokoti atipanque
eaki nenoax jawerao kati iki enra onányamaque jaskatax chexeya taenko nokoti
jemakeskakin aka iqui eara neno banetai akin ja motoro timon akai jatian jain jenekana iqui jainma ikenbi
nokon yoxamanra soi wesnan tsiri jawen bachimea meraxon rishkibokin picoque
jasinra ja ani jiwi min xobo pekao itinaton peyacatinque oinshamanxon too awe
jenetia napora piti ochoma yamake jaskara iquenra nexbakanres kikin piti icha iki
ronin sanin xobora kanoaka yakake rama xewanoxonra kachiokea kantsin pei beque
non bakebora ani jemankoniax chankati boax jakomai ikanke jakopira axaminin moa jato beque
bakish yameronki bawan bitan xobo pekaoki joni anokoinsi ishtomawankanke yometsókasi
ochitinra jabé ochiti maxkocha maiki potake non oinnabira nimayamai cobitáxa ikax
yoxamanra waxmen toroakai jawen sintaman ikaxbira chimapo keyomake ja masemamea
nete xabataitianra oi bei peokooke naibobira yamebeiranke oi kextó bei itanribi caná chopeti
janra kirika atipayamacha iki jakopira jawen anibaon amakasabi kirika akin jénea iki
ani xeatinin boaxra torotax mashá ikanai yoina peoamatianbi aka pekaora orin cahuanbekoncanai
nokon papan wakara ikatiai joxon pakexya jara inon bixon piyantanque
ranin katé ea onpax bexonwe jan wichokiti jascayamaabira tsokas oxati iki
pocha wai akaiboxaran jatobetan iwanaxbi non xehuinketianpari nobé iki joa
wenira jaconi tsiniai iketian jabé tsiniaibaon rantonkoki jamayantankanke jatianra moa jakoma iki
epanra kachiokea atsataxobo beque jabora non beshé axon bená wainko sabado nete banai
nokon bene tsomara bakish nokotai riman jeman koriki bei catan'ibatax
xobonki tsoabo baneta tsoabi baneyamaketianra ochiti xepótiai nexati iki jainxon jojo ati kopi
oa ani xobonko jikinoxonra kopiatipari iki chichokea metsayora jawekibo oinoxon
bakebaon jaton teebo wishaabo ikaxbiriki nincatikoma jakon'akinshaman tee akama ikax
korin tina itan bawan katera benoyabo iki jáscara ainbobora non teati yamake noa jakonpari inon
jonibora nonti bochoyora ikax okaya paro napo bechon aniyoranko jikikaini boancánque
janra akai jawen bakebo jansonbores asheaquin jain ixonbi jato ponté yoiyamai ikax
xawan nitan akamatianparira ike tanamati ramakan moa sawea non bichínti atipayamake
nokon epanra bonshish jiwi reraxon bona bike ja petsoira jonibo non xobonko tsinquicanque
titanra paranta xakiai asapa betenonxon jabé atira non atsa poto bii cai
tita nokon papanki jawebo bea enpari jahuen borosa oinnaanbanon itibetin ea chopa bexona
nokon bake binshinra shero poiyai non nexnex bachi bixon pibata copi
joni benotara ichaxon kachio kaxon xeatiyaxon benakanke jaskaaxonra ja joni nococanque
korin saninra akai jawen chiní bake ainbo jawekinin queenaitian bixonshamankin bixonyamai ayamakin
titanra jawen bake ainbo pishtan kakasaitian raanyamaibake jacoma jaweki winonaketian
kesten mexora kachio yoina benai cax benota paxnayona nokoke moa jawekiacaxra koshishaman iki
noara moa paranta keyókaina iki sabado netera huainconia bii kati iki
non paronkora kikin joshin koshoshka icha iki jabaonra wetsatian noa amaquiri bamamaxonai
jene aniketianra roninboribi wetsankobo boai ja kaitianra pitiboribi ja chíbani boai
paro bai koshi winotiainra quiquin onsá iki oinnax botankanwen matora jain reokoonake
wasan ronó onantimein iki jain huiso ino paketainko jaskara onanxonronki papan bai xabaaibake
