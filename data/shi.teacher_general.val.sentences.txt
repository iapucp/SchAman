tako keotaitianra ikai onanti jene nabaiti moa oi bei peokoti
bake kirika akai jawen axeamisnin bewati yoiya ixonai jawen bewaronkiki axeti xoboki ika
bai abokinronki nokokanke kokoti bona manishmeran jiwi poyan tanonko ja akira kai papa bakish
titan koton tsabe meniyantanara kikin akin payoa iki jabichoshoko sawe sawekin
jomokanra jawen koka ani jeman boai boxonra joshin karon nanekixon kawantankinai
atsa xeati akanaira papan jato nokotoshike wetsa bakish minka anoxon akira ikanai
korin manenronki jawen poi chonon biri rabé paranta texkan wainkonia bexonke satanshaman
jawen ibon onanaketianra en motoro kachio jonewanke jain kaxonra non biti iki
jismanra kachio kaxon kebo too axon beke jara non jatixonbi jawekiake
binan naara chii koinman aka janbiskanai wetsankora maei bokanai ikaxbira jatiribibo mawakanke
nakaxan naakanra pitson bakeakai jara non merati atipanke bokon poyaman iamax tawa jiwinko
bakebora wishaaki axekanai ja axexon wishakanabora mato en oinkinkasai neskarai shipibo jonibora baketianbi jaweki aki axekanai
ramatianra atalaya jemanko icha joni kaikanke jakopira icha joni yometso non ointi atipanke
moatianra xontakobo xebi jana tsekankatikanai jatiankan bake xontakobo moa xebi janaomabo
benbobaonbiri xobo xewaitian ainbobaonbiri yoakai bariapan seneanxon tsamaxon pikanai
jatibi ainbobaonra akai mapó ikaxbira jake bebon onanbo kikinbiresi jaskara atinbiribi axe axebiresa
jainoara oinboribiti iki jawekeskarin ixon oina iti iki moa kikin joxoshaman jatian ati iki ja chii riri ikai kikin akin janbis akin
koká pitiboronki ianman paenai eapari iwewe en piti katoshamanxon tsakanon
rao niimeranoa bikinriki samapariti non jaskaayamabira non isinbo benxoayamai non yokayama kopi
enpari yankabires kabori sotanbatanon akinres jawen awin abaini kaa iki yamekiri weaman inainati ja joni
jatoronki jaton axeyaboki iki jakopi jakonax raenanoxriki non jaton axebo onanti
nokon rayosra nontibichoya iki ramara en westíora boti bixonai itanribi jawen rikaribi
jawen pikota nete senanai non axonai onamatima riki ibanon non rateresnon
xanen bekan paranta joshin koráanon neri bexonkanwen jaskayamaabira paranta yoyokootai
moatianronki yoinabo joniki yoimeeti jabo ipaonike jaskara ixonronki shipibo ainbobo jato paranpaonike
tawintiriki wintikeska ikaxbi rexte janra akanai ani kentikan xeatiaxon chiwinkin
moa bewai keyotiainra noa nokowanke jakopira non jakon'akin ninkayamake
toranpi ibonra jato teemaxonbi kopí meniyamake jakopira moa jonibo jaton xobon bokanke
janra jaskaraki yoike moa joironki ike aronkiake joi bemara ike jaskaakin jawen kaibobo yoiti
ani xobo manaonkeara tetekan joxo koma noyai kamaxonbi bimake kakinra taen paninbainke
jain riki yosi sani yakata ja ponteriki ian aniora jainoara yapa jawekiakai
jeman jawekibo riki jatixonbina jakopira jatixonbi non koiranti jake
ani nontira yamake jaxbira maxkobores iki jan yomerakanaibores jakopira maxkobores jake
bakebaonra taenko makaman chitemaxon tantoyapakan kai bikanke ikaxbira jatibi biamakanke
jonin weaman natan natanbainki oinaronki ikai mashinko penpenshokobores metsairabo noyabainkatiti
ramatianbora ainbobaon chopa mabanyamakanai maroreskanai tokoyo itan kayamaso chopa ja bixon keweakanai
maijoshiain kakinra en chopa beneshoko beke xanayoratima kopi jaskataxra ea niskanai
non xobo bebon iká xankenra oi kextó yamé bebeshinkin bochoake
jawen xetamein kensho iki iamax xentomeinki jan natexketianparira non onanti iki
kokan jato yoiama ikenbira jato mabochoninbiribikan onpax xeati ikai
makenra noa natexai jakopira ianman kaxon tasoman onpax weax mechokitiki
nato aranpirira jakon iki mishkitiati jakopira en tenamamea meraxon beke
nokon nachititara yoxan ikaxbi benoama iki jaskara ikenra nawan bikaskin ayantanke
soi beká jonoxonra min kikin akin shinana iti jake eara moa mia joi yoi yoikashamai
joninra yometsoxon mai chichobo akai jainbora iti atipanke moakayaki jainbo benakana
papanra wame tsakake rekinkiritani jakopira ishton mawayamaitian bikashi noa onitsapike
eara mia pimakasai jayatani mia ibainon wai oroikax ayamaxbira mia isintiki
xobo yakata ochomara paranta wai itinke ja xaran riki banakana choin yoshpe itan poa
inkan meanra chonka chankaka janbicho kokoke akaxbira tankopike batayora ixon
bainkoniax tapenkotax xankenmeran kaketian jawen rawikan manomaxon merayamaa jonike
non moatian rekenbora ipaonike kikinshaman shinan onanbo kirika akamabo ikaxbi
aniparo kexa kaxon oina riki mai jishtimabobi jaweroresbira paro kani
rekena xobomeabora atapaya iki jatoibakea binon bokanwe non yoaxon pinon
xawan bitanra jawen xobo benaakin xewai payo ikax oi beaitian shooiorai kopi
bakebora ikai axeamisba yantantibi kai kirika jakoankin yoyo ati axei
joni jawen awin potabaiyantanax jomenyamai mawatakeskabires jawen bakebo noibatitai jaweki akasi
manxamanra yapa jenenkonia chachixon nebixon piai jakopira ikai paro kexa joyoti jainxon yapabo manai
non ochoxon manan oinariki metsaira yankonax chankata jaa meranriki meskokeska yoinabo jai
boe xaon miskita terakaki itinke icha joa piabi winoyamai
bakenra jawen sapato benxoaxonon ixon jawen tita meniwanke jato rewinketian menikana
min kokaronki mia moto menikasi iki meniketian oinnonxiwe jakonrin ixon
titanra jonxe xewaya iso reta kepaninya metsa ayonxon jawen panobake meniai
jatonronki anonxiki noa mai bichinkin non wai ayamai oinxon
matsi pakekenriki bakeboya yoshishokobo koiranti jaskaayamakin ake jawen bake isimakin
xawin joaronkiki rinkobaon boobo jisashaman joxo peneshaman jaskaribiriki reki boo
titanra jaskararibi ake tsaben akakeskaribi ikaxbi jawenara anichashaman iki jan jawekibo napoti senen
axeamisninra yoina janebo joyonai bakebaon janetibo jaskatax yoyo aki axekanti kopi
baketianres oinkatikinra rama ania oinxon non onanyamakanai jatonbi kaxon eariki jawen bake akanaparira non onanai
paka ianman kaxonra koshorinin kai non oinbeiranke netexabataitianra noa kai ja biri too aki
kokanra jawen maiti joxo manxan boo meraxon machankanke jaya pishtanko kanoxon
oa wiso ochiti bakeriki tsinima jatian joxobiririki kikin tsini itan natexmis
koshishaman xobo inon ixonra wita chichochashaman raanti iki pichikaakin meken ashpaxon topontaanan
xontakora jawen titan kirika ati yoiya aki iki bakish tanakatai kopi
bake yoitimaninra jawekibo meyamawe akabi yoitima ixon aresai joi ninkayosma ixon
reshin kea akanai bakeronki ipaonike isá maresai jaskara ixonronki aka iki jawen papan wai kexa jiwi bochiki maspó akin isabo bikaskin
jan biatiribi riki en bia jakopira noa senen rarobekonke wetsa netenra non ichachabira biti iki
wetsa kaibobaonra axanai warawaskonin jatianra ikai yapa besheshokoyabi mawati
apora rimameax mawanike jatianra ika iki ja ikinaboanres ointi wetsabaonbires ointima
nonra onanti jake wetsa kaibobaon axeboribi jaton mainbiri kax noa onankasi yorontima kopi
yoshinbaonronki akai noa ninkakin jakopironki ikai wetsatianbo noa jakomabo winoti
westiora xontakoninra jawen titashoko yokatai jawekeskaaxomein chitonti akin peokatikanai
noara non jemankoma iki jakonax jatobetan raenanwen jaskayamaira mia moa oxai kati jake
benbobaon xoboakinra toponxon ja senenbo akanai jiwibo xatekin itanribi mai chinikin wina chankanti
pikanaibo ribojanreskin akin axeamisnin ja bakebo yoiya iki jaton tee kirikain seneankanti kopi
wasan meara bakish yantan jonon jema napo pikoxon jabicho iketian rateyon'ibake
axeamisnin kenaxonra boai boxon yasanai jatio aniribi bake patax jakonax jabe axeti kopi
ransamawe ikira ikanai bakebo rao shakomawe iki jaskatinbiri kenax yoyo iti
jonira paenax jawen rayosan bachinko jikiwanke neskataxra jawen anibaon xobonko kawanke
bakebora bewa axeibakana rama bewakanai netebainxon ninkakanwe papabo itan titabo
meibetan mapó meibokinra titan mapó tsamanke jainxonra xapan wexake chomo aka joyobaintiakin
moatian non rekenbo ikatikanai jawekibo aki axeax xobon baneyosma yomerai kai wai aki xobo axon jawen awin ikini
ja jaweki meskoainbo riki onantima tsonaborin jabo ixon jaton ibobaon onanxon bitires
westiora ainbo jawen bene ochó kayantana basiora joyamaitian potakasi ikebironki nokota iki
tsabenra yapa tashianka moka iketian pachiai atsaya kobianonxon ja meratabo pikinti kopi
kokara jainkaman senenres moa teemakanke wetsabo bikinra nokon koka pikokanke
xopan bake yoitima ikax isani jaskara iketian ramatian bakebo yoitimataitian jaki yoinkanai
yoxamanra waxmen toroakai jawen sintaman ikaxbira chimapo keyomake jawen masenmamea
jochin piara kikin ponteshaman iki ramara en ianman kakin boonanai jan piti chachinonxon
moatianronki japaokanike jonibo kikin ponkosh itanribi japaonike jonibo ponkoshmaboribi
shinobo riki yobinbo kokoaibo jakopira ikanai yobin joshinainko ja aki korati
jatobetan itikomatani ikenra nokon bake xontako en yoiibake jatsanax jokaskin ea yoiti
bakebaon janeboronki moa pikoke moa wishakaibakana apon koriki meniai biti
kari xakira atiki atsa jene xanashamain meskokin jan bechibokinra atsa chachitiki
rawan bitara moa senenyona iki jawen kirika atinko jakopira teeti katires itinke
rabinra jawen teotibo maroxon xobo benxoake ramara maxkake jawen jan chopa patsati
jiwi tipinkana pekatanra tsamankanke aros sakobo jainxon mapokanara jakoinki oin bexon mechaanaketian
wean irabanti isiman ikariki kikinshaman nomi enra akatiai westíora titira onpax yamé keyokin
jaweti baritiayarin min baken papa jatian miaki jaweti baritiaya iki
joni isinaitoninra moa rakaxonshokoreski onpar xeai jakomashoko ixon moa yosma mawatibi
xawe riki kabori mawina kikin ani jawen bachiriki icha rabe pacharonki akai nokokin
enra asokaro bikinbi koriki maxkamake jakopira en rabé soro kopiashokores bike
iikanainbironki ikai waka machan ninkatiki tii iki ratebainxon ninkatax ikanai tsinkitiain boi
pishkimeabora jakon shinanya jonibo iki jawen jeman nokoketianra jakoankin mia bikanai
non wai axon paranta banabira ishamayamai manan mai ikax westiora baritia itananra keyotai
nokon papashokon maira kikin ani iki jainra jake pacha mapo waka keenxonra akai retekin
bawan bimara ja banetainkonia nokon ibopapan nokoxon beke bexonra jawen titan xobonko boke
kanotira risbikan wekimai jara akanai kanoti waketi akin jaskaapekaora pia jan potati iki
inka ainboninronki ainbobo jawekibo ati axeaka iki jatian inka benbonbiri jabé benbobo
jawen chai betanra isa soi kawanke ianman yomerai kaxonra ipo icha beke
nokon titanra xawan biri jawen chopa payoshokobo potati yoike wetsa benabo bixononxon
ainbobo pishtanko boaboriki shiro bewa iti onanyorabo bewaira ikanai jaton jee make makeshamani iki
tsinkixon jawekiati orara nokotai titabo yoikanwe moa bekanon jaton yoaakabo
jan akama ikenmabira ja pontekanti atipanke jaskara ikenra iskon nita koirameti jake
ian rebonra koka yomerai kawanke jain main betashiai ichayora oinbatax
ranoman toranpi waira moa joshini panshinaishamanbo iki jara moa tsekati ochoma iki
moatianra non rekenbaon meskokesaakin yoaxonbo jawekiakatikanai ramatianra wetsakeskaaxon jawekiakanai
ani tetekanra jonibo tashi bi boaibo pipaonike jatiankaya jonibo moa baneyamai
titan yoaxon kenpon metexabi jaweiayamai kikiankin kenpo oixon yomoxonin nashéaka ikax
noara mawakashamani nato neten ikax noa basi jatin keenabiriki papa riosenres onana jatian kaman noa jaii
bakebo bekanwen non jemanko nenoriki manaman kaxon paro ointi itanribi wean jenen bexnanshamantonin nashiti
oi icha bexonra jato jenen mapoke jatibira mechaake jaton oxatibobi
westiora yometsora sontarobaon chitekanashoko noibati oken ishtobekonai jabakasi ikaxbi moa itikoma iki
jonin onayamaxon nonti akin chishkaaresa jan chibitai keyáin yakaxon jakoanki chibiyamai ja nonti
wetsa paronkonia joniboronki non jema onaniki bekanai mesko jiwi niiyabo ninkatax
jonibora rakekanai wetsa apo imatinin noa maiyabi maronaketian jatiankaya noa jain jati itanribi jainoa non jawekiati yamatiki
papan atapa kene kepenara íshtoi jokonkanke yoxaman itikir boi kakenra rishkike
iskon niwera non jemameax pikota iki kaimito joshini peokoketian jatian pikotara en shinanai
oa ainboki tsoa iki jariki pikon awinkan mia onamano kawe
ja atapa bachi pisiara moa joniyamai jara moa potatiki jainra menkoti jeneyamanake
jaskatai ninkaxon jawen awinman rankashamabira aka iki neskaakin eara joni iki eara koirameti onan iki akin
bakera bachires pikasai wetsa jawekibora akasamai ikaxbira non amatiki yaparibi
wame ani betashiketianra papan ochomakainxon chachike jaskaaxonra retexonra xobon beke
yamekirira kirika akai bakebo masha iwanke jatianra ja chititaibaonres jaton kop biwankanke
kachio kati bainko riki ana jiwi nia jara jawen bepon bixon kobiaxon rao atiki
titara paranta textei kake benashamantonin papan piti bea betenoxon
atapa shee akinra en arina rapoke aka pekaora sartenma napotai ibanon waati ixon
toati iki westiora jaweki tasakeska ikaxbi panchaakin binon taxo senenshamanbo kaxkepakexon akana
titanra isintapon bana bixon rimonya kobianxon koka jimin chixokan ikaitian xeamai
paranta icha tsamaibatabichoriki jawekiayamakanamein jain ibatabicho jakiribi bii katires chamatiakin
titan cachio kakin xepox nokoboabi riki moa xoxoaibores taponyabo itan pei anibo
min anibo japaria iken jato joi ninkaxonwe jatobiribi mawaketianra jan mato joio yoiti yamanonxiki
motoro bixonkironki min yoiti iki iranwanke jaskaaxonronki min jawen keenma bixonai
pekon menira tsinkitiain tariya kake jaskaribiira rama meni bekanaki bewai
bakebaon kirika akin jenetimakopira korikiya jonibaon jato akinai jaskaaxon senenshama akax pikokanti kopi
bawan soin jakonmakinshoko witá kepinkanara pakewanke jakopira jakon'akin akana iti jake
ainbora jabichoshoko itai jawen bene ochó kayantaketian ramakamanbira mana manaresai
papariki jawen pikoni nete senenaitian kikini raroi jawen bakebaon jawekiatibo axona kopi
kankanra raoma iki jara kokotires iki batashaman iketian ikaxbira xotian kikin pae iki
amakiribora wean chimakayain paeni wiso mayatai jatianra yosin kaxon chachiai
xontako jabaibata bena benakinronki nokoibakanke wetsajemanko moa tekita ocho kati shinanyares
papanra aros manon masa ake nato baritianra noa arosya ikai
inintininra ja chopabo tsaibainke ramara ishton jawen inin toxkoyamai
non kaibobo ochó jeman jakanabora moa non axekan shinanbenokanai
oa joninra jawen awin potaxon wetsa ainbo bike jatian jawen bakebora onisai
titashokora jawen bababaon oinyamabiresa winkasai baketian jan koirankatitai shinanaxbo
chomo anonxonribira jiwi mei meraxon non rerai rera pekaora non rawarax akai jawen bichi jaskaaxonra non kachiokea non papiti jake
niibaonra noa rao menia ja jawekiatibori jaskaribi jainoa non biai ja xobo atibo
jonin tsonkiro yakata tsakatianbironki ikai noyakaini pia chankayabi ori kax paketa iki
xonochinia taenkoniara non ipo bachi manpianoxon beke akapekaora xanashamanbi piti iki
chonon menira nashimakin aerija taenko iwekanke jainoax joxon kikin koshi yoná ake
yometso jonira merakana ishtoa iki jaskaketianra wairorobaon yometso ishtoketian nokoyamaibake
benbo bakera wanin xeni sikatiki jawen tamonko kenia inon ixon
yosibo yame oxe neteshaman iketian yakakatikanai jeman nonti xatekan moatian winotabo yoianan
moa onantaniaxra ea joyamaibake mia teetires nia iketian joxonbi mia nokotima shinanax
pichika chonka baritia winoa riki moa jaskara xeatibo non titabaon ayamakin peoni
koshibaon mia jawekibo meniara minpari topona iti jake jaskayamaabira jonibaon jakoma shinantiki
enra jato kirikain wishaxonai non yosibaon shinan akabo jaskaaxon apo yokakanti kopí
aros axonra taxteapekao niweshamanaitian payanti iki jawen bexabo keyo potanonxon
titashokon sintan jabicho riki jakontani jatiribibora moa payota iki
nokon epara join bishmaanmis isima reteyantanke wetsa baritian jakopira nokon waata benomaaya iki
jonironki xobo pekaoxonki yoshiman tsoo aka isini peokoibake beyosi itan kinani
papara tashi pimatima iki samataikaman japekaora moa akin peoti jawemabi iki
ranin kateriki ea bake menikasi jatianra en yoike kirikapari sene'ati jaskabiresa en jen ayamai
non rekenbaonra iso retepaokanike tepin axon bexonra apaokanike tsinkixon pikin
raomisbaon koshinra noa yoike jaskatax koirametibo jakonma isiman noa yatanaketian
paninra joxo shinobo neetai ikaxbira non moa onanke ja jiwira jakonma iki yobebaona ikax
kirika akai bakebaon shinanaibora non wishaboai jaskaaxon westíora moatian winóni wishanonxon
apo ikasaitonin joi ninkano bokanwe ani xobonkora tsinkikanai jawen joi ninkanox
jowe choree mia manati xeati akira ea iitai mia joai ninkaibaxon
chimimanra jawen bake nashimaxon oxamake jawe amayamai sion iyoraintian
natobo riki ja pokotiati jiwi ami jiwi otokoro jiwi manan nishi taxba nishi texó maxo mananxawe jiwi
reshin katenra jawen bake ainbo joneke moa chonka pichika baritiaya ikenra pikonoxiki
aerija jema winobaini jain xeakatikanainkora rama jawebi yamake moa koshibaon xepoa
kokara jayá iki wetsa baritianra jan moto benashaman biyantanke maijoshiainoa
titanra nane shokiai boo wasteya meskoax mapakinoxon box jokonkin mapo xoayoraitian
jainresparira non ake chinira noa benxoaki joai manoyamarai nenoa jonibora jaweki koiranaibo iki
bawan kate bawin jinakiri xatexon ea betenxonwe jaskaakara en noeshaman piai
jawekeskarainoaxmein peokotai shipibaon kené yoikanai westiora ainbonin chitontiainoa bikana
wesnanra ea westiora saya bixonnonxon ani jemanko iweai enbi katonon ixon
barin kenara yamé yoshiman yotoa isin iketian winishinai chixanain chexaa
jan beyantanax riki koirankanwe itai ikon riki ja kopí jawekibora koirantiki nonbishoko biti senenma riki ja masaketian
jaskarakopi xoboanonxon ramakaya akai ixon kenapaokanike xobo atin menin yosi jan pontekinon ixon
jawen poi koirantikopira non ronon sina boai ianman jabicho non potara raketai
moatianra ani xeatinin chaniti bokatikanai ani nontin jaton kaiboboiba
xeki xeko riki mapó keris ati janra nokon titan akai
yosinra jawen baba rome xeaxbi kinanyamaitian kinanwe akai ayamabira chikisresai
jara menitai jaweki beax jakon shinanya ikax jakopira janibaon noike
ja itinkobi yoikanabira jan ikon'akashamai sinake jaskataxra joi senen'akamabi pikoke
pochaakai nawabora rimameax nokokanke jatian koshibaon oinresara moa non mainko jikikanke
min jaweki marotiainki ani xomox yama yamarake jaketianra en mia menikeanke
maton kirikain wishakanta neskaakin eara kirika aki yamekiritibi raroshaman joai
bakeshoko kirika akaitoninra jawen kirika pein wishaboresai aresbireskin jakoankin ati yoikanabi
axeamisnin yokatara jeen' ike jaskara kopira non ichabires kirika akaibo ointi jake
wetsatianboronki ika iki paro rebon itan paro chiponki noa jonibo jakana jemankobo ichabires ninkakati
chomo renkati iki yenkenshaman banetiakin jatian itawanan iamaxon manshitinin keneati iki
onoriki mashi borosanin bochoaxon paninkana bakeranobaon timakanti poyan koshi inon ixon
wexa kopira kenxo makan keenaitian en bexonwanke janra machito kenshoke
janbicho wai akinra ishton keyoyamai jakopira nato sabadonin westíora minka akai
bakebo kirika akai jatiobi nete basikanke kirika yoyo aki tanati netebo nokotaitian benxokaati
wetsaboribi baken oinboresa meskó jonibo jan oinyosmabo ikana iki ja tsinkitabo
poaya piti xoi piariki noeyora jayara atiki non piti pikin atsa iamax paranta yamaketian
ronin raman maitira manxan booya ikax metsashoko iki jaskaribi jawen paronoti
papanra jawen bakeranon boai wainko yanka xobon itaitian temanonxon
tako yantanshoko keotai non onanke bakishki oi beai iamax beyamai ixon
jan riki onanyamatania jainoama ixon bain kaira benoti atipanke
ronon metsanra shinanwanke rama nete jakontanishoko piti jakopira jan bike rabé atapa
min bake bena chopa sawemaxon pitsomemawe non biriatin anon
joxo shino bakera kikin teeiki janra akai non jawekibo ramiakin
titabo joi ninkati bei neribeirankanwe jakon jawekira non koshibaon noa yoiyai
tawa joamaira niwe niweshamanai ika pekaora non tsosinaitian biti atipanke moa jakon iketian
tsaorininra akai nocho pikin jakonshamaaxon natsekin jawen xeta nenkekanra akai tsekakin
wetsa jemanbora akanai neskaraton jato rishkikin koshibaon joi seneayamaitian
papanra ianmamea joxo manxan witaxki wanin pian tsakake jaskaakara noyakastimake
moatianra akatikanai jato tenaman taenko maraxan axanxon yapa yosmai bikankin
jan non axeti xobo ayantanatonin jakiribi noa wetsa xobo axoni joai bakebaon jainxon pikantibiri
nokon kokan janeronki ronon kopi iki jatian jawen awinra soi wesna iki
ja jaweki tsamata nonamabora non tiiatima iki jaton ibobaonbirira jabo koiranai
titashokonra kachiocha santira banake jenen bexon maponanaketian jenetia winoyorama iketian
non papanra rama nete noa rios irake axonai non jawekiatiki janbi noa akinai kopi
nokon epabo riki wetsa jemanbo wanokanabo jaton bakebora en onanyamake
ranomanra jawen tari sawekaskin rotoke jain weoinbataronki yamake jawen kotonres
injiniroboronki bekanai niiya yoinabo non maimea oini itanribi noa maiboribi toponxoni
papan amakiri beara pakeshokobo non tsabebo menike ja tanakanti kopi
senen pikon papashokoki ika iki kachio kai kakin oinaronki ika iki joni poinkikiri neti jaronki ibira iki memi yoshin
ranon itan xontako kirika akaibo maton axeamis betan yoyo ikanwe jaweboki non shinanti atipana nato ribojo oinxon
chonon kate chii keteanon akanwe niweyabi oi kextó bewanara matsi iki jain noa yoonon
papanra ake jawen ani nonti nexakin jenetiaxon chiponkiri jenen bonanaketian
rao onanbaonra yoiyai oshiti raobo jai jara akai bikin bena benakin niimera noa
epanra noa yoike jan atipanakamanronki noa bokinai ja parantabo tsamata
jawe witayarin min papa nokon papara joshin witaya iki jan xoboati
yaparonki wakanawatai chiponkiri ja akironki manxanyabi taki mayatai mashin
papan nawera en separibiai jain xeki betan xawi bananoxon
katenra jato jawekiakinai jawen xobonkoxon ikaxbira yoike anixobonko atsa xeati boti
non titabaon apaonike waxmen yoman timá chitontiaaxon keneareskin chopa wisoaxon iamaxon chopa joshin-axon jaskabiribiakin chopa joxobi
chipi wainko kapekaoki jawen bene nokoke ianman yomerai katainbatax
chiponkira retemis kirinkobo toxbapakebaini bokanke jain ichabires koiramekanwe matora retekanake
bake rabekanronki aka iki westiora jakoma shinanya yoxan xetekin jaskataxparira moa jabakana iki paranxon bokanabi
jaixon kirika peotibora noa yoikanke jati pei ikainkoxonronki non yoyoakin peowai
atsara ikai jawen taxonkoniax xoxoi jakopira akanai jawen taxo banakin
xawan nitan atapara rabé chonka atapa iki jatian minaki jaweti iki
jonibora tee akibo iikanai jaton jema aniti kopí itan wetsabaon parantima kopí
epan nontira bená ikaxbi peketa iwanke jakopira noa jene potabei xawanya jemameax joke
shipibobaonronki asháninkabo tashin yoashiaitian jato winon rishkixon keyopaonike jaton pia kéyomaxon
oa itina nawara chomo marokin bikasi iki jan onpax xeati bochoanoxon
bawan bimanra peshpaakin xobo ake pextinshaman inon ixon jatianra xobo chichó matsishaman ikai
enra nokon rayos ainbo texó jíwi chiwinti axon bakish yantan meniibake
non jemamea jonibora menirestiki wetsankoniabora maromatiki kopimatani jatoribira keenai noa ikai keskaaribi
enra namanxon jakon akin oin'yamai min ea yoiwe jawerato ponté atirin iki ixon
jakon joi meraxon ja kirikain ashtaakanwe non onanti kopi ja iki jakon joi
jan shinanara ika iki jawen jeman non boai ikaxbi jan onanyamaresa iki ani jemanko kai
kachio kax jonirabe benokana iki jainxonronki shinanbekona iki jaskatax pikoti
jonibora wishtininti banaibores ikanke jakopira ea jatobetan yoyo itikoma iki
nokon rayosenra ani xobo akai jakopira jiwibo itanribi peiboribi bekanke
epanra yamé abo wakanawa aki kobo iitaitian too awanke amenra ibirai ixon
min anibo oinni katan'ibataki mia ishtonyora joa ramara ea kashokoai eara rabé simana iki kai
ja naman xabaxonra atiki wanin joshin bikin xeati anonxon iamax kobin axonres piti
eparonki tapan nexax nasinko baneta iki jain ikenbironki niweaba bexon tapan ras akanana iki
kokanra jawen piabake neskaakai osotax jatobetan kanonkawe akin nonti senenyamakenbi
nokon wetsanra jato joi senen'atiain yoiwanke jakonax non kaibobobetan jakonax jati
biin noa xatetiki piara ikai basima benxoi jariki non axe rekenbaon noa axeaka
jonibo isinaiboribi riki kikin akin jato jawekiamati oa potó akinma ichama akinbi ja jawekiakaikaya iti jake icha vitaminaya
yoxamanra ani chomo keneake jaixonra oiai jan onpax yasanonxon
sanken sinanra ake raonmis jawen bake chachimakin yona jeneyamaitian
mokan rabin jawekira en chiní jokin bexonwanke mebochoxon beyamaketian
jawen yoxan sotanaxra ikatikanai boi jawen santiranin yometsoi moa japari jawen wainko iwanax kapekao
neskati isiamenaketianra en mia yoipachoai teereshamawe akin mia ike tobiti
enra nokon bake isinaitian oinresa ibake minshoko akinara nokon bake benxoke
paro mashin choin banara anishamanbo taponai ja kobin axon ipo jeneya pia riki kikin noe
papashokora ianman katainbake moxobaton mishkii bachia itan anishamanbora beibake nonti bocho
atapa kishira nokona iki enra wetsa namibo piamai jaskaakinra ea raonaitonin yoiibake
jima riki mexoaishoko bain kakin non oinai pei papiyashokobo jawen naayain boi
titanra chopa ritas benai jan koton payo onanoxon jayá wainko kati
ainboninra jawen bene ipon bachi kinichichokea meemaxonbo bimai panshinshamanbo
paro toro ikainko potain jainra anishaman boebo jake jakopira rikankin jain potati iki
nokon yoxamanra jawen rayos tariaxonke ikaxbira jabé senenma iketian jawen bake menike
barin tsomaronki yamekiri paranta xokaiki mextewanke jakopira joti iwanaxbi joyamake
nawabaon jawekiati yokakanaitian menireskanwe abakanon onankin non axebiri iki jaskara
nokon papan wainkora kikin naranxa icha iki jainoa bixonra nokon wata titan beibake rabé sako
yosixronki joni jaweki aki axeaiki jatianronki shinanshamantanan jaweki jakoankin akai
aros yoa axonra koron netsinkanai panshin'akin pitinkoribira nepokanai noeshaman inon ixon
ani pishtara ramapari peokootai chanikana jonibo ramapari nokokana iken ainbaonra jawen bene paena boke
axeamisnin bakebo axeakinra akai bewa bewakin axeakin jaton joinbiribi
joni rekin ani teamisi itaitian ichakana rabinax kai tati ikax pakekainke
yoakana noera mibakeax beai min bakexontakonin akabira jakaya yoati onan
bakebora pinox mechokiti bokanke tenama jaton meken kerasbires ikax tsiniax kerasyonkana
ainbo tootara bakenke ikaxbira jawen bake pikota ike jonimabobi yoshinbires
paranta ishton joshinon ixon miinoxonronki atiki paskepakekin jawen texkanmamea
kochi chibonaxra ishton boyamai manon ikin mecha ayakeresai kopi
sanken menin awin chiminanin bakera yoashii winiai jaskatainra jawen titan bowanke
menironki ika iki ja paka tsamataori kai kenan naisaitibi joné jonékaini
jawen jawekibo wetsabo bomairin jakopikaya ja jaweoma nokota wetsabo bomax
tsoman xobo aka riki jawen xepoti jabixbi kepemetai itanribi repokatai jakopira pikokin non tiayamai
sapani taenkoniara teparo meraxon bekanke bexonra retexon nakake itan yoa ake
joninra jawen awin ochó ranai wetsankonia jawekibo onanon ixon
atsa xeati pae tanamakinra yamekirishoko joxon bokanke ramara paena joai
satipoainoax karo joiaira manan tenema tetarameke jatian jawekeskarainoaki jonin isen'ametabo bikana
jabicho xobonko iitainronki westíora joni wiso chopa itan joxo payon teoya jowanke
chonon birira westíora mashá nokotaiki bewai jakopira tanati iibake jato bewaxonox
noara chiponkiax joi min jemanko yamekirisho winokiranke ramabira noa nokoke
jatonpari axeabaon ja chiní beabo jato axeashokokanwe jatora onanshokokasai mato iantana keskaribi
jonibaonronki inka jabamakana iki ja chibani kakin oinkanaki ika iki jain iibekonkaina sanka tapitinin
barin tsoma matopari bokanwe eara chini kai kakinra en ja jawekiati boai
weanmanbo riki makan itan shankabo neyaka jakopiri wean jene bexnanashaman
atalaya aponra jenen mapoa jonibo ja xoboati karamina menikanai jaskaribiakinra meniai koriki
eara shipibobetan tonkon tsinii kai senpaya jemanko nato oxe keyotain
nokon bake benbora yorayachá iki jakopira jawen chopabo jabé senenyamake
non shinora osana sinatai jakopira non oinnresti jake noa jaweayamanon ixon
ja joni jain iwanketian kaxon oinaronki iwanke jawen koriki yama jakopira jares non ponteai
kaxki ino wean kexa yakatax shinameeta iki jaweatinbira en mananxawe parana ironkia iki
bake binshin mekekinra en kabori piamai jainoaxra ea tonkon tsiniamai bake kopinaketian
waste onanyamaxriki jan bechexexon onanti namaketianra jawe wasterin ixon jawen ibon noa oimai
jawekeskara jisayaborin maya kene noa axeawe titashoko axonkiakana iki jawen babaxontakobaon
axeamisninra kirika non akaitian meskokeska yokabaon noa tanai nekebi yoyo iti itanribi wishatinin
axeamisninra bake kirika akai chiniyora kaketian pikoara jawen xobon baneke
kesin bimanronki jawen wainko yobinbires banai wetsa yoaboronki banai wetsa wainko
papara bakish inaanoxon boti benxoaki kake itanribi motoro xenishokobo bianan
nokon wetsara bonsinman yotoxon isin tenemai jakopi onanaya benamai kai riki noa
ronin ramanra ea chopa patsaxonke jaskaaketianra en kopiake pichika chonka soro
ianra tsosinai jainoax ronin pikoketian rama yapa jain yomerati yamanonxiki
kirika onanbokin jato axeakai iti jake jaskararonki itiki axeamisbo ikax
jaskaatira ibirai irai jawen ibo jatianra jakoshamaaxon non ninkatai ja joi yoikanaibo
santira yometsokanara ike jawen xankenbichobo iakebaina piti akaibaon boara ibirai
yosi wayonmanra jawen nonti kachiabaina iki jara iboake jawen reken baban
yoxamanra ake jawen baba ainbo raya waste kinanmakin chikisyora iketian
meraya joniboresra oni paemeran chaikoni jonibobetan nokoanankanai rao xeai jonibo ikax
tsismanboriki ianman icha itanribi mainribi ja yapabora baritian pian tsakaxonres yomerakanai
yobin joshinabo jawen texkainoa tsekakinra akanai jiwi nenké tasa bake naomaxon tsekakin chakanaketian
joxon awa jawekiamaitianki ika iki joni pikokawani ja ointaananki ika iki awa ishtoi ainbobiribi jenemeran kaa iki
enra nokon poi mapon chexai maraba potsitaana boshó ake ramara moa jakontani iki
apora nokoke jonibo tsinkikanaiki ja senenshaman nokoronxa wame yoakana jawekiake
yapaki kobin axon pikinwe jawen jene noxoanan atsa joaya akanwe
ja joninra papashokon tari sawexon bonanai ja sawetioma ixon
jan komankaya jema noyani peironki ikatiai niweaintian biribiri ishamani
neskakinra non akai keneakin kenéanoxonra non aniakin shinanai non aboara ikai shinanbo pikopatanbaini
noara pontebicho joke mayakonyamai oke mayao jakopira noa ishton nokoke
bawan bima awá kaxkeara non boti jake jara non yoa axon jato pikini kai
ja bakeboronki noibatita iki jawen papan niimeran pota wetsa ainbo bixon
bawan bitan maporiki masenkeska jaskara ixonra jan maitibo sawekin jeneyamai maxtan ixon
jawepariki atiki yapa kawanoxon rekenparira non yapabo seré ati jake jaixon tashin noe ayonxon mani peinin non kawai
wetsa join yoyo inoxonra jaimashaman noa axe axekainti jake
papan xobo bená akainra en akini kai jatianra noa chiteyabobires ikai
ramakayara en jato onanboai jaskaakin onanxonra en jato akini kai
ja maironki jenekanai jatianra en jain ani xoboati shinanai
titara joxon poroto katonox nashi kake tenama yantanpake yakaxon matsi matsikin anox
non axeriki joni yometsoketian waxmeman metanexon jawen meken siwati
noa yometsoakana onankaskinriki kanachiarinin betaneax oxati jainxonra jawen ibon noa namameran oimai ja yometso joni
non join bewa axei riki jawen jeebores biti jawen joibora nonbi ati atipanke
jara ikatai baketian kikin notsi sion iki tarameeti jatianra akatikanai notsipaen akin janekin
bakish yameronki kokanki jawen bake bokanaitianki wairorobo yoixon jato metsemaibake
wetsa jonibaon apaonike tawa mai tasepakin jenen mapoti iketian jaskarainbiri apaokanike xeki poroto jainxon tama banakin
ea jakoma isinman akara teton isin iki keyon xeatikoma miara ishokonake boains xeawe
ja joniriki iatanaires jara xobooma iki jakopira akanai jabé shiroaibaon pero isaki yoikin
joxo jonibo non jeman nokotariki kikin onsá jato retekasira ikai oken kawanbekoni
korin katera jawen aniboki ononke jaton esé ninkakashamai jaskara ikenra wairorobo yatanmake
papanra bichaya bawin bixonbi ranke sibayora ikax yatantikoma iketianra mepakeke
moatianra akatikanai titabaon manxanchopan bake noxti akin jatianka ramatian ja jawekibo yama
jaskabiribiakin kanachiari non samati atipanke janbiri onanyaanonxon ikaxbi jakonmaakin samatax noa yoberesti atipanke
meskokeska paeriki titabaon atsa xeati bea oa akanaimein jawekeska pae iki
janaka riki westiora yoina peiya jara non oinai ianman kakin jawen raniriki manxantani
jaronki ikiribiki joai bewashokoi joai yoiriki ea jaronki jakoinrai bewai
min mein jawe akeana iki neskara onsá yoinabaon mia rakéaxon pikasaitian
en mia axonban minra atipanyamake mibé senemariki min atipana senenbores awe akinra titan jawen bake ainbo akai
noa jakoma akana potati peibaonresmein nashiti iki iti atipanke joabaonribi
moatianronki ani pishtabo akax jawen anibaon bakexontakoya bakeranonbo biananamabokin non jemabo ani abainkana iki
chonon rama betan kesin wesnara jawen bakebo jakomai nia bekebobetan meskomakashamakanai
nato yoashima inkanronki ja non anibo jato jakon jawekibo axeapaonike
pikobenabo bishinshokobo riki mawan jishti jaton maponko jara itinke betonko manaon wacho joinaitibi jotitai
papanra jawen machito tasereai onantiakin wetsabaon benoxon bonanaketian onantimaxon
ja joiborin kikin jakoinra noa yoikana jaskaaxon non bakebo eseti jakon bakebo itiakin
ja jisaribimein iki jawen bakexontako wetsa jemanko ika wetsa ainbo betan aka
sapanin tae jeneriki kikin bexnanshaman jakopira icha joni jain nashii bokanai
jenetianra sipanbo bachiya iki itanribi xeni iki nii taxbakamea yobinbo joshina pii jain iki bawa bero koron itan moe bimi
baken tamora soo ika iki xetan chexa jaronki jeneyamai raon mera ikax
nokon yoshishokora oni xeai iki jaskaribiakinra meskokeska jiwi raobo banai wasteboribira jake
mokan kabira raomeetai xobo pekaokeax bakennike moa jainshaman kati yamaax
atapara ike oke kaabicho yantanpakera baneyamake jainxonra moa retexon pikanke
jabora rateyonyamai miara jaskaribi iti jake minra jato rewinmati jake
rashiko akanai jonironki iki wisotanishoko joni jawen booronki iki kikin boshti besheshoko
atsa xeaibo chaniai bakish nokon xobon bokanti baken pikoni nete seneakaitian matobetan xeakaskin
jawen tetoainoara ja joni akanke nobe toshaxonkin jainshamankaya pikota ja nobe
awapaninra atapa yamé keyowanke tsonbi reteyama ikaxbira jawen mawati nete winotama iki
tsabenra paranta ani texkan akai papibeirankin koshi ainbo ixon
sapani jonibaonra apon motokaro menia benaira koirayamakin jawen xaobo potayona iki
baken weyoti bepoti patsaxonwe jawen weyotiyabi joxoshaman banenon kerasiki
nokon awinwetsan bakeriki chea baketianshokobi batabo kokomaa jakopira ea xobomeax pikoshamayamai
jawen chopa ritas tekibokopira wetsa chopaboribi noa menikanke jan kai ati kopi
nokon pía bake peokotiainbi jikimakanara jan jato akinkeanke jakopi ikanke manoti
xotó pechi sekeya noyakaskiamaijoaxra chopa patsakan yakake oa risbi ikainko
ebé teetai nawariki kikin mashta ikaxbiriki non jaweki ati yoia rayashaman
papakayariki wetsaxbires join ibokaati ja yoikanamabi jaskataxra ikai jawen shinan tsokasi
jaweti toponti sawetimein iki ja koton jara non yokaxon bixonapari iti jake
rimamea xontakobo merati beibakanabora bakish bokanox sapani taenko nashii yamekiri boankanke
titashokonra chitonti keweakin jankeanxon jawen baba xontako meniai sawenon ixon
bakeranonbora kirika akasi bekanke ikaxbi ichara jikiamakanke jabora iamax jaton jeman boribakanke
jan yoa aka en pixonara kikini raroke ramara netetiibi jan yoa ati jake
yoxamanra jawen baba yoike jawen yoinashokobo yoikin jakoanxon pimatanwe isianyamakin akin
jan raometibora xao nokoke postanko isini itan chexakatira mato kati atipanke raometi
jemankonia vocal akanai non koshin mebi jato yoiboi kai ani tsinki jeman akaitian
baritia napora ikai yamé non nai oina wishtin koroi topontimati jawetibiresbira
janra ake apakekin taxnankin bakebaon janebo onanti inon ixon
papara kachio wai rerai kawanax keron itai jiwi anibo rera paketi
bakebo kirika akaibora neteneteai kirika yoyo aki jaton tanati nete nokotaitian
nokon yoxaman chomobora jatibi toetai jakon'akin koiranyamaara jawetiishoko nokoti atipanke
siboria bitanwe non jaya yoakin noeanon jatianra jakontani non pitiki
bake kenakanabi joyamaitian jawen keen jaweki oimakana jatiankayaki ishtoi joke
tsoamein bakish chiponki kai ixon onankasiriki jochi jawen bakebo parantashoko bomakasi
eaki nenoax jawerao kati iki enra onanyamake jaskatax chexeya taenko nokoti
onobo noa kawaantanti atipanyamake non xobobo jenen mapoa iketian
kokabora koshi iki xawe mentsisnin raometaibo ikax mia jaskara ishokonon rama mia raonbanon
ja bakeranon rabé joairiki wayoman bakebo maxko iketian kachiayantana moa anikana
westiora jonira jawen awinbetan ochobekonti yoike ja koshi joi seneamaibaon
jiwin teetai joniboronki wiso ino jonin jaton jawekiati koshona piax kikinbiresi oxakana iki
nokon yosin wakabora ikiyabo ike jaskara ikenra waka raonti bixon raonwanke
koman kaya tae kexaronki ipaonike westíora niwe jiwi kikin ani jawen bimi piaxronki yapabo isakana iki
titabora ikai ochó jemanbo kai jaton chopa kewé akanabo sanani
westíora bakeranon jaton xobonko jikia yoikanara neno kirika akaima iki
jaweakibomein bokanai ja bakeshokoyabi titabo jatonbira tee metibokanai kapaketi ochóriki
korin saninra atapa xoia noe poatai jaskara ikenra nokon papan pichika pakex beke
chonon nitanra isokoro ani jiwinko petsamake jainoara non bechitexonke jaskaaxonparira reteke
nokon poinra jawen merati yoike jawekiati ati ikaxbira ramakamanbi akama iki
naikan wistin koroabo oinxon non onanti atipanke mesko winoti kaibo nete panshinatian non onanke jawekeskakia ixon
iwinra bake chachike jawen tae patonkoain mashi tenama nashi nashiaitian
bakeranon kirika akin seneakax raroshamanki joai jawen aniboiba merati
epan machitora maton yatanbirake jawen xobo ikainkobi kaxon jabi menitanwen
jiwironki ika iki naponshaman nenita ikaxbi yamé ikax onantima ika iki
ainbonin jawen bakebo potabeiraxon banexon oinaronki ike winikana beonbires
tsabenra paranta satanshama joake ranon iaman yomerai kawana manati
chonon jisbenra neskaakai jawen wetsá kawé mia pikinon akinra akai
ranin benxo neskarainxonbora noa isiman yatanti atipanke nonbixbi noa koirameyamaitian
jawen join yoyo ikaitonin ninkamatimein jawekeskaiki ja wetsa join yoyo ikaibo tsamata
jonexon jawen ibon oinabiki ika iki yometsokin paranta bi rax ishamani ibokeska
isa yakanra yamaketianres arina xoi manoai jatian jaketianra tsoabi pikashamai
jawekiati moa meniribaronbira jakiribi meniribake jaskara ikaxra rabe rabeakin menikanke
jiwi poyamanra xotó yakake jainoaxra metsa metsati keo keotai
jawekeskatiki min chai joyamai merati min xobon rabinira ibirai joyamai
nenora non ani xobo akai jakopira non witabo tsekake binpishribi rerakanwen
epanra jawen awin wetsa joni betan bachimea nokoxon winon rishkikin beyes ake
jawen rayosan chicha anoxon onpax kobiankatonin rashíikaini rabinkaini kanibichora moa joyamai
ainboninronki mananxawe pexkanki pantalla akai metsaayonxonronki xobo napon panini kai
inin nimaronki jawen pisha paopaokinbi rakanketian yometsoaibakanke ramakan jan jawen kirika boti yama
xobo xewakinra pei jakonshamaakin rakanbokin akanai pesenenshaman baneti kopi
yosin mishkitironki maken ananke tesakin ja makekaya aniora ixon itanribi xeta kenso
jabaonresibi akina akira ea iitai enbicho akinra nato jaweki en akama ikeanke
yoxan roramanra nokon papa yamekiri xoron neaxon yapa xaobo tsekaxowanke
moatianronki ainbobaon sankenshamaakin keweakatikanai ani xeatin kanoxon jawen rawibaon oinxon ichanaketian
jabi ikemein jaweitiki ja joni jamariki iwankebi paranaxoni jawen kaibo iketian
wexá mai wanotiainkobora jakonshamani iamakanai wetsatian jawen moatian awinbo pikoti
sanken rina kawanketianra noa jawekiama ike bariapan kaman ramara xawan birin yoa ake
senen soironki bebiishoko miinkana ika iki jaskaakanaronki westíora oxe pekao xena jokona iki
jawekiati texebo yoyotimariki kochi reoxonwe jawen chikemeran abakanon ja pikin
niwen soin xexayara en amakiri tsakaxon en bomake enra bakish wetsa axonai
min xobopari xepoaketanwe min jaskayamaabira yometsobo non xobonko jikiti atipanke
jainoaxronki shoko itanan ika iki nisakan beskiti jaskatibo jawen yosin axea ikax ikaxbi baiboronki ikai xepotai jisá iki
tae ketan ketanbaini boaxki nokokana iki tae ianki mapikotainko nokotaxki ikana iki jatikaxbi jain tsamati
jaton chitontibo kené kikinshaman sankeinrabo ikaxbiki ika iki ja jonibo itan ja ainbobo jaton meken tokoronin meken jisashokobo
axeamisninra bakebo yoiyai maton rarebobo maton xobon jabo janewe akin
nokon kaibobora mainkobires oxakanai jakopira wetsa oxen moa tee peokanai xobo benxoaki
barin jísmá min kenaibatabira en atipanyamataniai eara kachiopari witá tanyani kai
ketokanra mato jakon'akin imayamai jakopira nokon papan mato senentanipari iki
papariki kikin chankayora kawaantani jainbicho iamai jaskataxra ikai japari paeni
jawerakimein ike non bena apo noa jawen joi ninkamatanikanwe
min titara teoti mestsairaboya ike jainoakaya noa rabetanishokobires bixonwe ea jayashaman inon
binon joshinti tipinon awé taponaman jainra matsishaman ikax basiamai joshinai
non ani main rabe pacha baritia xabakani seneakaitian pantira keyaakanara keyatai
baira koshi iki yoiwe ja jiwi yatana jeneyamanon jeneketianra mia chiponkiri boti iki
maroti xobo kopimatani min yoibata jaweranoborin ja jaweti jawekishoko bikasiriki ea
ochokeaxra westíora ranon non jeman nokoke jashoko bawan kate rotomatira ibirai
bakebaon waira kikin jakonshaman iki ramara noa benxokokanabo iti jake
nokon chipinra jawen chiobakebo chomo betan kenpo bochikia pakenoxon jato kenake
atapa bene bokin awionmabopan jawen awinra menkota iki chonka bachiya
papanra machito bená bixon okenbekonbi kenshobekona iki jatianra ishton machito xentoyamai
moxobaton kawa riki noeyora jara titashokon akai noa joshin xoiya pimakin
non onanti jake jaskarain banati yochi jaskaribi iki noeaxon pitiresma yochi iki jan non kanomeran shinan raonmeetabo koshiati raoribi
papa moa kaibata jaki manatabira yamabireske en naisabi joyamabiresai
barin kenara yamekiri jawen pisha chitonti tari keneyabo nawabo keenaitian maromawanke
sene riki westiora peiya yoina jawen jina nenke jara ikai seen iki mayata jawen jina jakonshamani peati
jonibora meskokeskatibo mia yoi ibakanke mia jain iketian jaskatibo yoyo ikai keska
ja panayainra bakebo non yasanke barin jato anaketian jaskaayamabira yame yonakanti atipanke
domingo nete ea manakanwen en mato chopa menipakenon jain ikabo jato yoiwe
sanira jawen taeki ochitinin natexai potamakanwe ayoramabi jan raontira yamake
